---
layout: blogpost
title: 'Място под слънцето - (един модерен интериор)'
description: 'Този дом е модерен, много модерен. А може да бъде и уютен същевременно. Ще Ви покажем как последните иновации в интериора се пренасят в един апартамент, който успява да съхрани и  индивидуалностите на обитателите му.'
date: 2011-04-27
legacy: 'http://www.interiorendizain.com/2011/04/blog-post.html'
images:
  -
    url: 'http://hub.acherno.com/svn/neopredeleno-opredelen/Facebook/01.2-k.jpg'
    file: 'място-под-слънцето-един-модерен-интериор/интериор-на-кухня.jpg'
    tags: [kitchen]
  -
    url: 'http://hub.acherno.com/svn/neopredeleno-opredelen/Facebook/02.7-h.bmp'
    file: 'място-под-слънцето-един-модерен-интериор/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/neopredeleno-opredelen/Facebook/03.10-s.jpg'
    file: 'място-под-слънцето-един-модерен-интериор/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/neopredeleno-opredelen/Facebook/04.1-d1.jpg'
    file: 'място-под-слънцето-един-модерен-интериор/интериор-на-детска-стая.jpg'
    tags: [nursery]
  -
    url: 'http://hub.acherno.com/svn/neopredeleno-opredelen/Facebook/05.2-d2.jpg'
    file: 'място-под-слънцето-един-модерен-интериор/мебели-и-обзавеждане-на-детска-стая.jpg'
    tags: [nursery]
  -
    url: 'http://hub.acherno.com/svn/neopredeleno-opredelen/Facebook/06.2-a.jpg'
    file: 'място-под-слънцето-един-модерен-интериор/интериорен-дизайн-на-коридор.jpg'
    tags: [other]
tags: [private, modern, kitchen, bedroom, livingroom, other, nursery]
---
## **Елегантен** и светъл **интериор**
Този дом е модерен, много модерен. А може да бъде и уютен същевременно. Ще Ви покажем как последните иновации в интериора се пренасят в един апартамент, който успява да съхрани и  индивидуалностите на обитателите му.

![Интериор на кухня](място-под-слънцето-един-модерен-интериор/интериор-на-кухня.jpg)
### Интериор на **кухня**

В кухнята заложихме на изчистените форми – лъскави иноксови повърхности се съчетават с шкафовете, покрити с така модерния гланц. Избрахме тъмно дърво за останалата част от мебелировката – в това число и масата със столовете в трапезарната част.

![Интериорен дизайн на хол](място-под-слънцето-един-модерен-интериор/интериорен-дизайн-на-хол.jpg)
### Интериорен дизайн на **хол**

В хола наложихме светли цветове – бяло с нежни отенъци на бежово и сиво. Вложихме допълнителни светлини, сгушени зад пана гипсофазер, разположени непосредствено под тавана.

Следвайки последните интериорни тенденции и за тази стая се спряхме на гланца. Той  придава изисканост и чрез отблясъците си прави всичко да изглежда лъскаво и светло.

![Обзавеждане на спалня](място-под-слънцето-един-модерен-интериор/обзавеждане-на-спалня.jpg)
### Обзавеждане на **спалня**

Спалните помещения подчертаха индивидуалността на притежателите им. Направихме тези стаи, много различни една от друга, но съобразени с предпочитанията на клиентите ни.

Пострахме се да им предоставим място, в което да отпочиват пълноценно и да се чувстват себе си.

В голямата спалня заложихме на пространството. Обзаведохме я само с най – необходимото – модерни мебели отново в преобладаващо бяло. Светлинните пана в кафеникаво съчетахме със завесите, а красивите лампиончета, спускащи се от тавана, допринесоха за създаването на уютна атмосфера.

![Интериор на детска стая](място-под-слънцето-един-модерен-интериор/интериор-на-детска-стая.jpg)
### Интериор на **детска стая**

Стигаме до детските стаи. Едната стана млечно синя, нашарена с върволица мравчици по стената. Големите прозорци и вграденото осветление я превръщат в много светло и приветливо място. Към цветовата палитра добавихме бяло и тъмно синьо, допълнени с малко сиво за разкош.

Освен леглото и малък скрин, приютил телевизора, разположихме и голямо бюро с удобен стол, за да бъде времето за уроци приятно.

![Мебели и обзавеждане на детска стая](място-под-слънцето-един-модерен-интериор/мебели-и-обзавеждане-на-детска-стая.jpg)
### Мебели и обзавеждане на **детска стая**

За другата детска стая избрахме много тропически цветове – различни нюанси на зеленото и жълтото. Разчупените рафтчета, разположени над леглото, могат да съберат купища ценни за едно дете неща. Самото легло сякаш е сгушено сред множеството шкафчета, криещи безбройни съкровища. Тук също не пропуснахме бюрото, разположено непосредствено до прозореца -  в най – светлата част на стаята.

![Интериорен дизайн на коридор](място-под-слънцето-един-модерен-интериор/интериорен-дизайн-на-коридор.jpg)
### Интериорен дизайн на **коридор**

Коридорът е много бляскав – полиран  и излъскан. Сред бежовите плочки поставихме линия капучинено, минаваща по целия под и таван. Допълнихме с лунички, за да е светло и приятно. Избрахме мебел, съчетаваща дрешника и закачалката за дрехи. В шкафовете можем да сложим много неща, които да са ни под ръка на излизане, а закачалките, разположени в нишата, държат палтата дискретно прибрани. За да придадем естественост и да допълним интериора, „посадихме” и едно дръвче.