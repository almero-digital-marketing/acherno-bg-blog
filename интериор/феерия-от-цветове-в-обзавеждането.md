---
layout: /blog/post.ect
title: '(Феерия от цветове) в обзавеждането'
description: 'На пръв поглед интериорът на този апартамент може да създаде грешното впечатление за прекомерно използване на цветове. Изключително измамно. Хармонията в тази палитра е резултат от невероятно майсторство и естетически усет.'
date: 2011-08-29
author: Радослава Ставракова
legacy: 'http://www.interiorendizain.com/2011/08/blog-post_2228.html'
images:
  -
    url: 'http://hub.acherno.com/svn/piyani-vishni-v-shokolad/Facebook/17.1-h.jpg'
    file: 'феерия-от-цветове-в-обзавеждането/интериорен-дизайн-на-хол.jpg'
    tags: [modern, livingroom]
  -
    url: 'http://hub.acherno.com/svn/piyani-vishni-v-shokolad/Site/3D/02-h_f.jpg'
    file: 'феерия-от-цветове-в-обзавеждането/мебели-и-обзавеждане-на-всекидневна.jpg'
    tags: [modern, livingroom]
  -
    url: 'http://hub.acherno.com/svn/piyani-vishni-v-shokolad/Facebook/16-h.jpg'
    file: 'феерия-от-цветове-в-обзавеждането/интериор-на-кухня.jpg'
    tags: [contemporary, kitchen]
  -
    url: 'http://hub.acherno.com/svn/piyani-vishni-v-shokolad/Facebook/43-s.jpg'
    file: 'феерия-от-цветове-в-обзавеждането/интериорен-дизайн-на-спалня.jpg'
    tags: [contemporary, bedroom]
  -
    url: 'http://hub.acherno.com/svn/piyani-vishni-v-shokolad/Facebook/29-k-t.jpg'
    file: 'феерия-от-цветове-в-обзавеждането/вътрешен-дизайн-на-детска-стая.jpg'
    tags: [contemporary, nursery]
  -
    url: 'http://hub.acherno.com/svn/piyani-vishni-v-shokolad/Facebook/03-b.jpg'
    file: 'феерия-от-цветове-в-обзавеждането/интериор-на-баня.jpg'
    tags: [contemporary, bathroom]
tags: [private, contemporary, modern, kitchen, bathroom, bedroom, livingroom, nursery]
featured: true
---
## **Интериорен дизайн** на цветен апартамент **в лилаво**
На пръв поглед интериорът на този апартамент може да създаде грешното впечатление за прекомерно използване на цветове. Изключително измамно. Хармонията в тази палитра е резултат от невероятно майсторство и естетически усет.

![Интериорен дизайн на хол](феерия-от-цветове-в-обзавеждането/интериорен-дизайн-на-хол.jpg)
### Интериорен дизайн на **хол**

Първоначално холът стряска с наситено лилавите орнаменти, но те перфектно се съчетават с белия диван, сивите стени и под, както и с черната масичка. Изключително модерните гланцови повърхности са задължителни за този интериор, за да придадат изтънченост и шик. Осветлението, разположено непосредствено под окачените тавани, придава романтична нотка и е особено атрактивно.

![Мебели и обзавеждане на всекидневна](феерия-от-цветове-в-обзавеждането/мебели-и-обзавеждане-на-всекидневна.jpg)
### Мебели и обзавеждане на **хол**

Много приятен акцент в помещението е стената, на която е разположен телевизора, тъй като цялата е облечена в камък и поражда усещането за автентичност сред тази ултра модерна среда.

Апартаментът има скосявания в повечето стаи, които позволяват поставянето на големи прозорци. Така получаваме изключително светли и приятни помещения, които допълнително създават усещане за простор.

![Интериор на кухня](феерия-от-цветове-в-обзавежданет/интериор-на-кухня.jpg)
### Интериор на **кухня**

Кухнята е един от примерите за това. Разположена в едно помещение с хола, тя следва наложената цветова гама и стил. Шкафовете са в цикламено и сиво, уредите са с иноксово покритие, а дизайнерските столове, които допълват масата за хранене, придават нотка на уникалност.

![Интериорен дизайн на спалня](феерия-от-цветове-в-обзавеждането/интериорен-дизайн-на-спалня.jpg)
### Интериорен дизайн на **спалня**

Превърнахме скосеността в спалнята в търсен ефект. Допълнихме го с пана с вградено осветление, които следват оригиналните извивки.

![Вътрешен дизайн на детска стая](феерия-от-цветове-в-обзавеждането/вътрешен-дизайн-на-детска-стая.jpg)
### Вътрешен дизайн на **детска стая**

Пространството под прозореца в другата стая е идеално оползотворено – служи за обособяването на място за учене. Дългият плод позволява поставянето на компютър, има място за всякакви учебници, а допълнителните шкафове отдолу ще съберат останалото. Етажерките над  леглото и непосредствено до бюрото са мястото за любимите книги и снимки, а огледалото, разположено на вратата на гардероба, допълва интериора и оптически увеличава помещението.

![Интериор на баня](феерия-от-цветове-в-обзавеждането/интериор-на-баня.jpg)
### Интериор на **баня**

В банята обособихме душ кабина в единия ъгъл, поставихме множество лунички, шкафчета за необходимите неща, както и модерна санитария сред шоколадово и бежово.