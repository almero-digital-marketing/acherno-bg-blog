---
layout: /blog/post.ect
title: '(Игра на червено и жълто) в монохромна среда'
description: 'Готови… На старта… Старт! Играта започва. В надпреварата на живота винаги се бориш, за да спечелиш. Борбата обаче невинаги е безмилостна. Кой казва, че работата и забавлението са несъвместими? Удоволствието идва с решаването на най-заплетените задачи, с разплитането на най-трудните казуси. Удовлетворение носи справянето с непознатото. Всяка победа може да бъде спечелена с труд, но и с оптимизъм.'
author: Изабел Йорданова
date: 2015-08-05
firstPage: true
images:
  -
    url: 'http://hub.acherno.com/svn/game-on/Site/3D/01-op_F.jpg'
    file: 'игра-на-червено-и-жълто-в-монохромна-среда/обзавеждане-на-хол-кухня-и-трапезария.jpg'
    tags: [livingroom]
  -
    url: 'http://hub.acherno.com/svn/game-on/Site/3D/03-op_F.jpg'
    file: 'игра-на-червено-и-жълто-в-монохромна-среда/интериор-на-хол-кухня-и-трапезария.jpg'
    tags: [livingroom]
  -
    url: 'http://hub.acherno.com/svn/game-on/Site/3D/02-op_F.jpg'
    file: 'игра-на-червено-и-жълто-в-монохромна-среда/вътрешен-дизайн-на-хол-кухня-и-трапезария.jpg'
    tags: [livingroom]
  -
    url: 'http://hub.acherno.com/svn/game-on/Site/3D/04-k_F.jpg'
    file: 'игра-на-червено-и-жълто-в-монохромна-среда/интериорен-дизайн-на-коридор.jpg'
    tags: [other]
  -
    url: 'http://hub.acherno.com/svn/game-on/Site/3D/05-k_F.jpg'
    file: 'игра-на-червено-и-жълто-в-монохромна-среда/вътрешен-дизайн-на-коридор.jpg'
    tags: [other]
  -
    url: 'http://hub.acherno.com/svn/game-on/Site/3D/06-k_F.jpg'
    file: 'игра-на-червено-и-жълто-в-монохромна-среда/обзавеждане-на-работно-помещение.jpg'
    tags: [other]
  -
    url: 'http://hub.acherno.com/svn/game-on/Site/3D/07-k_F.jpg'
    file: 'игра-на-червено-и-жълто-в-монохромна-среда/интериорен-дизайн-на-работно-помещение.jpg'
    tags: [other]
tags: [public, contemporary, livingroom, other,]
---
## **Цветен интериор** запазил своята функционалност
Готови… На старта… Старт! Играта започва. В надпреварата на живота винаги се бориш, за да спечелиш. Борбата обаче невинаги е безмилостна. Кой казва, че работата и забавлението са несъвместими? Удоволствието идва с решаването на най-заплетените задачи, с разплитането на най-трудните казуси. Удовлетворение носи справянето с непознатото. Всяка победа може да бъде спечелена с труд, но и с оптимизъм. Съчетахме полезното с приятното и създадохме концепция за реконструкция на едно пространство, като си послужихме с модерни форми и с наситени нюанси на червеното и жълтото за акцент.

![Интериор на хол, кухня и трапезария](игра-на-червено-и-жълто-в-монохромна-среда/интериор-на-хол-кухня-и-трапезария.jpg)
### Интериор на **хол, кухня и трапезария**

Холът, трапезарията и кухнята са обединени в едно общо помещение, в което не липсва простор. Таванът и повечето стени са обработени с латекс в бяло и сиво. Осветителните тела са тип луна. Подовата настилка е ламиниран паркет в светъл нюанс. Обемите са разчупени. Мебелите са изработени от МДФ (и ПДЧ за невидимите елементи) и са боядисани с полиуретанова боя съответно с гланцов и с матов ефект. 

![Обзавеждане на хол, кухня и трапезария](игра-на-червено-и-жълто-в-монохромна-среда/обзавеждане-на-хол-кухня-и-трапезария.jpg)
### Обзавеждане на **хол, кухня и трапезария**

В частта от стаята, намираща се до прозорците, решихме да направим повдигнат подиум с височина 15 см. Покрихме го с ламиниран паркет в по-тъмен дървесен нюанс. На него поставихме големия холен ъгъл в светлосиво и квадратната холна масичка с метална конструкция и стъкло на повърхността. Подходящ фон за тази композиция са завесите в тъмносиво. Акцентите: декоративна възглавничка, одеяло, елемент от масата, са в жълто. Удобният стол в червено заедно с частта, с която се превръща в лежанка, е мечтата на всеки, който търси пълноценна почивка.

![Вътрешен дизайн на хол, кухня и трапезария](игра-на-червено-и-жълто-в-монохромна-среда/вътрешен-дизайн-на-хол-кухня-и-трапезария.jpg)
### Вътрешен дизайн на **хол, кухня и трапезария**

Тъмносивото е налице и в трапезарията. Тук стените са боядисани с латекс в тъмен графит. Декоративната секция е изработена от МДФ плоскости с възможност за поставяне на пръчки с кръгло сечение, които могат да променят местоположението си. Време е да развихрите въображението си и да повярвате, че можете да разнообразявате детайлите в средата около себе си всеки ден.

Кухнята е неголяма, но достатъчно практична. Горните и долни шкафове са от МДФ, покрити са с бяла полиуретанова боя с гланцов ефект. Кухненският плот и гръб са изработени по поръчка от черен технически камък. Всички електроуреди са вградени, като някои от тях са напълно скрити от погледа.

-   ### Интериорен дизайн на **коридор**
    ![Интериорен дизайн на коридор](игра-на-червено-и-жълто-в-монохромна-среда/интериорен-дизайн-на-коридор.jpg)
-   ### Вътрешен дизайн на **коридор**
    ![Вътрешен на дизайн коридор](игра-на-червено-и-жълто-в-монохромна-среда/вътрешен-дизайн-на-коридор.jpg)

Дизайнът на коридора е изцяло съобразен с интериора на общото помещение. Нищо прекалено. Таван и стени в бяло. Под, покрит със светъл ламиниран паркет. Тук сивото е съчетано с червено, за да представи ефектно посланието, което носи надписът на стената. Линейност, динамика, сериозно намерение за справяне с предизвикателствата. Срещу стената с надписа поставихме голямо огледало.

![Обзавеждане на работно помещение](игра-на-червено-и-жълто-в-монохромна-среда/обзавеждане-на-работно-помещение.jpg)
### Обзавеждане на **работно помещение**

Работното помещение е царството на идеите. Таванът е бял, а стените са обработени с бял и сив латекс. Една от стените е покрита с декоративна бяла тухла. На друга поставихме кръгли метални елементи, боядисани в черно, които в своята цялост образуват оригинален календар – полезен и красив детайл от интериора.

![Интериорен дизайн на работно помещение](игра-на-червено-и-жълто-в-монохромна-среда/интериорен-дизайн-на-работно-помещение.jpg)
### Интериорен дизайн на **работно помещение**

Съобразихме се със спецификата на пространството в стаята и поставихме система от етажерки, рафтове и шкафове по стените. Преимуществена част от повърхността им е боядисана в бяло и графитено, но акцентите, разбира се, си остават в червено и жълто. Малки червени столчета, червени чекмеджета на бюрото, жълт ТВ шкаф, жълти завеси. Жълти цифри на часовника. Обособени са две работни места, всяко от които е достатъчно обширно и достатъчно уединено.