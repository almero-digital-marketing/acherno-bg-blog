---
layout: /blog/post.ect
title: 'Как да обзаведем (малка кухня)'
description: 'Вероятно всяка домакиня мечтае за просторна кухня, големи плотове и остров, чекмеджета и саксии с пресни подправки. За съжаление невинаги това е постижимо. В такива моменти е хубаво да имаме няколко идеи как по най-добрия начин да обзаведем една малка, но китна кухничка.'
date: 2012-08-03
author: Радослава Ставракова
legacy: 'http://www.interiorendizain.com/2012/08/blog-post.html'
images:
  -
    url: 'http://hub.acherno.com/svn/portokalov-sok/Facebook/01.jpg'
    file: 'как-да-обзаведен-малка-кухня/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/kosite-na-venera/Facebook/31-h.jpg'
    file: 'как-да-обзаведен-малка-кухня/интериор-на-кухня.jpg'
    tags: [kitchen]
  -
    url: 'http://hub.acherno.com/svn/umeren/Facebook/01-k.jpg'
    file: 'как-да-обзаведен-малка-кухня/мебели-и-обзавеждане-на-кухня.jpg'
    tags: [tags]
tags: [private, modern, kitchen]
---
## **Интериорен дизайн** на кокетна, **малка кухня**
Вероятно всяка домакиня мечтае за просторна кухня, големи плотове и остров, чекмеджета и саксии с пресни подправки. За съжаление невинаги това е постижимо. В такива моменти е хубаво да имаме няколко идеи как по най-добрия начин да обзаведем една малка, но китна кухничка.

На помощ идват вградените уреди, които са едновременно функционални и пестят място. Изчистеният им иноксов дизайн е подходящ за комбиниране с множество цветове и материали.

![Интериорен дизайн на кухня](как-да-обзаведен-малка-кухня/интериорен-дизайн-на-кухня.jpg)
### Интериорен дизайн на **кухня**

Ако разполагате с общо помещение, което трябва да съвмести кухня, трапезария и всекидневна, можете да обособите малко боксче чрез поставянето на бар плот. Освен че е подходящ както за питие, така и за предварителна обработка на хранителните продукти, може да бъде чудесна основа за поставянето на допълнителни рафтове от външната му страна.

![Интериор на кухня](как-да-обзаведен-малка-кухня/интериор-на-кухня.jpg)
### Интериор на **кухня**

Удобен вариант е оползотворяването на нишите в по-големите помещения, които с определена подредба могат да бъдат особено подходящи за превръщането им в кухня. Фурната е част от стена, осеяна с различни по големина шкафове, а в един от тях е скрит и хладилника. Плотовете около мивката са с достатъчна дължина, за да могат да се използват свободно при приготвянето на храна, а осветлението е задължителен елемент в помещение, което е лишено от естествена светлина.

![Мебели и обзавеждане на кухня](как-да-обзаведен-малка-кухня/мебели-и-обзавеждане-на-кухня.jpg)
### Мебели и обзавеждане на **кухня**

Последното ни предложение показва как можете да съчетаете трапезарията и кухнята в един кът. Всички уреди и шкафове са разположени покрай стената, а близо до прозореца, където има естествена светлина, може да се постави масата за хранене. С подобно разположение можете свободно да приготвяте вкусната вечеря и веднага да я сервирате на гладните малчугани у дома.

Винаги можете да се импровизира с пространствата в кухнята дори и да не са толкова големи, колкото ви се иска, като същевременно да се разположат уредите и шкафовете в кухнята удобно и функционално.