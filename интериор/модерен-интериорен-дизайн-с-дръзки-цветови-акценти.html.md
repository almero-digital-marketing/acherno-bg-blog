---
layout: blogpost
title: '(Модерен интериор) с дръзки цветови акценти'
description: 'Когато сте у дома, трябва не само да се чувствате недосегаеми в своята крепост, както се твърди в познатата крилата фраза. Когато сте в дома си, трябва да усещате, че всяко кътче от него сте вие. Домакините на жилището, което реконструирахме, преминавайки през всички етапи на проекта от идеята до изпълнението му, пожелаха да го превърнат в своя визитна картичка.'
date: 2015-04-01
images:
  -
    url: 'http://hub.acherno.com/svn/vsichki-cvetya-na-shanghai/Facebook/2.23-h_f.jpg'
    file: 'модерен-интериорен-дизайн-с-дръзки-цветови-акценти/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/vsichki-cvetya-na-shanghai/Facebook/2.21-h_f.jpg'
    file: 'модерен-интериорен-дизайн-с-дръзки-цветови-акценти/мебели-и-обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/vsichki-cvetya-na-shanghai/Facebook/2.22-h_f.jpg'
    file: 'модерен-интериорен-дизайн-с-дръзки-цветови-акценти/вътрешен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/vsichki-cvetya-na-shanghai/Site/3D/2.05-h_F.jpg'
    file: 'модерен-интериорен-дизайн-с-дръзки-цветови-акценти/интериор-на-кухня-и-трапезария.jpg'
    tags: [kitchen]
  -
    url: 'http://hub.acherno.com/svn/vsichki-cvetya-na-shanghai/Site/3D/2.04-h_F.jpg'
    file: 'модерен-интериорен-дизайн-с-дръзки-цветови-акценти/обзавеждане-на-кухня-и-трапезария.jpg'
    tags: [kitchen]
  -
    url: 'http://hub.acherno.com/svn/vsichki-cvetya-na-shanghai/Facebook/1.06-stairs_f.jpg'
    file: 'модерен-интериорен-дизайн-с-дръзки-цветови-акценти/вътрешен-дизайн-на-антре.jpg'
    tags: [other]
  -
    url: 'http://hub.acherno.com/svn/vsichki-cvetya-na-shanghai/Facebook/1.07-stairs_f.jpg'
    file: 'модерен-интериорен-дизайн-с-дръзки-цветови-акценти/интериорен-дизайн-на-антре.jpg'
    tags: [other]
  -
    url: 'http://hub.acherno.com/svn/vsichki-cvetya-na-shanghai/Site/3D/3.02-t_F.jpg'
    file: 'модерен-интериорен-дизайн-с-дръзки-цветови-акценти/интериор-на-баня.jpg'
    tags: [bathroom]
  -
    url: 'http://hub.acherno.com/svn/vsichki-cvetya-na-shanghai/Site/3D/3.01-t_F.jpg'
    file: 'модерен-интериорен-дизайн-с-дръзки-цветови-акценти/обзавеждане-на-баня.jpg'
    tags: [bathroom]
tags: [private, contemporary, livingroom, kitchen, bathroom, bedroom]
featured: true
campaigns:
  -
    campaign: 'M-30+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1NnSoRd
  -
    campaign: 'W-24+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1Mxqtzc
---
## **Ярката индивидуалност, проектирана в интериора**
Когато сте у дома, трябва не само да се чувствате недосегаеми в своята крепост, както се твърди в познатата крилата фраза. Когато сте в дома си, трябва да усещате, че всяко кътче от него сте вие. Всеки малък детайл, създаден с внимание, е личен и идва да покаже вашите собствени потребности, индивидуалност и вкус. Домакините на жилището, което реконструирахме, преминавайки през всички етапи на проекта от идеята до изпълнението му, пожелаха да го превърнат в своя визитна картичка. 

За целта съчетахме модерни форми и нестандартни цветови комбинации, вдъхновени от наситените нюанси на Изтока. Поставихме няколко акцента в неутралната среда: загадъчно пурпурно, свежо бледозелено, чувствено светлочервено – цветове със силно присъствие и въздействие.

![Интериорен дизайн на хол](модерен-интериорен-дизайн-с-дръзки-цветови-акценти/интериорен-дизайн-на-хол.jpg)
### Интериорен дизайн на **хол**

Пространството на дневната е с благодатна форма и големина, които ни позволиха по-свободна намеса в него, игра с цветове, форми и обеми. То обединява хол, трапезария и кухня. Окаченият таван с вградени светлини тип луна и с полилей – спускащо се от центъра му струпване на сфери, е обработен с бял латекс и декоративна мазилка в бледокафяво. Същата мазилка използвахме и за обработката на колоната и стената от гипсокартон, на която е монтиран телевизорът в хола. Комбинирахме два вида подови настилки, които поставихме на двете нива в помещението. За по-високото ниво, където се намират зоните на кухнята и трапезарията, както и за преходните стъпала използвахме висококачествен мрамор. За по-ниското ниво на хола използвахме многопластов паркет.

![Мебели и обзавеждане на хол](модерен-интериорен-дизайн-с-дръзки-цветови-акценти/мебели-и-обзавеждане-на-хол.jpg)
### Мебели и обзавеждане на **хол**

 Същата мазилка използвахме и за обработката на колоната и стената от гипсокартон, на която е монтиран телевизорът в хола. Комбинирахме два вида подови настилки, които поставихме на двете нива в помещението. За по-високото ниво, където се намират зоните на кухнята и трапезарията, както и за преходните стъпала използвахме висококачествен мрамор. За по-ниското ниво на хола използвахме многопластов паркет.

![Вътрешен дизайн на хол](модерен-интериорен-дизайн-с-дръзки-цветови-акценти/вътрешен-дизайн-на-хол.jpg)
### Вътрешен дизайн на **хол**

Стилът на обзавеждането в хола е модерен. Ако под внимание се вземат ниските мебели с изчистен дизайн, дори може да се каже, че клони към минимализъм. Холният ъгъл е в бяло и е достатъчно голям, за да предложи удобни места за голяма компания хора. Декориран е с възглавнички в свежо бледозелено – цвят, който ние свързваме с току що покълнало стръкче на цвете през пролетта или с цвета на лютата японска подправка уасаби. В същия специфичен нюанс са тапицирани табуретките в хола. Пред дивана е разположена бялата холна маса, чийто плот се състои от припокриващи се по-голяма и по-малка окръжност. Масата и ниският TV шкаф са изработени от МДФ и са покрити с полиуретанова боя, както всички останали мебели в този дом. Холът разполага и с модерна камина с горивна камера. Стените около нея са облечени с технически камък в бяло и с ламперия от МДФ.

![Интериор на кухня и трапезария](модерен-интериорен-дизайн-с-дръзки-цветови-акценти/интериор-на-кухня-и-трапезария.jpg)
### Интериор на **трапезария**

Кухнята е с дизайн, който демонстрира едно по-смело цветово решение, включващо аристократично пурпурно – това е загадъчният нюанс на полиуретановата боя с гланцов ефект, който избрахме за обработка на шкафовете от МДФ. В трапезарията заложихме на маса от същия материал в бяло и черно и на удобни столове с висока облегалка и модерен дизайн в бяло. Окаченият таван, по който като препратка към формата на помещението създадохме елипсовидни и кръгли форми, е бял. Бели са и стените. Бялото и пурпурното се съчетават в кухненския остров, комбиниран с бели столове. В бяло са кухненските гръб и плот от технически камък. Хладилникът и аспираторът са в черно. До елипсовидната ниша в кухнята поставихме тапетна врата в ламперията от МДФ.

![Обзавеждане на кухня и трапезария](модерен-интериорен-дизайн-с-дръзки-цветови-акценти/обзавеждане-на-кухня-и-трапезария.jpg)
### Обзавеждане на **кухня и трапезария**

С такава кухня ще празнувате виното, любовта, вторника, срядата и всички останали дни от седмицата. Царственият й цветен акцент в пурпурно – срещата на червеното и цикламеното, чудесно представя типично бохемската страст по добрата храна и силните напитки, завладяващи сетивата.

![Вътрешен дизайн на антре](модерен-интериорен-дизайн-с-дръзки-цветови-акценти/вътрешен-дизайн-на-антре.jpg)
### Вътрешен дизайн на **антре**

В антрето ви разказваме повече за дома от плът и кръв, за формите, цветовете и силата на тяхното въздействие. И тук, както в кухнята, основен акцент е пурпурното наред със символиката, която води след себе си. Помещението с снабдено с масичка, чиято основа е с декорация, състояща се от три вписани една в друга метални окръжности.

![Интериорен дизайн на антре](модерен-интериорен-дизайн-с-дръзки-цветови-акценти/интериорен-дизайн-на-антре.jpg)
### Интериорен дизайн на **антре**

Стените в антрето, водещо към стълбището, са обработени с латекс в бяло, като стената зад масичката с огледалото е с ламперия, изработена от МДФ и покрита с пурпурна полиуретанова боя с гланцов ефект. От същия материал и в същия цвят е гардеробът, предлагащ достатъчно място за всички необходими дрехи и вещи.

![Интериор на баня](модерен-интериорен-дизайн-с-дръзки-цветови-акценти/интериор-на-баня.jpg)
### Интериор на **баня**

Вече познатата класическа комбинация на бяло и червено използвахме и за интериора в банята, но тук модифицирахме един от елементите на познатата двойка. Променихме нюанса на червеното и се спряхме на чувствено светлочервено, което съчетахме с мръсно бяло. Бял е цветът на плота от технически камък и на санитарията

![Обзавеждане на баня](модерен-интериорен-дизайн-с-дръзки-цветови-акценти/обзавеждане-на-баня.jpg)
### Обзавеждане на **баня**

Тънкото огледало е вместено в острия ъгъл, образуван в единия край на банята със специфична форма. В по-голямата си част стенните плочки са мръсно бели. Интересен визуален ефект създава това, че в горната част на стените поставихме по-малки, а в долната част на стените – по-големи плочки.