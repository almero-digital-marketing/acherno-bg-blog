---
layout: /blog/post.ect
title: '(Уютен интериор, ярки елементи) и винтидж акценти'
description: 'При реконструкцията на този мезонет се придържахме към основното желание на клиентите си – да създадем дом, в който всеки елемент от обзавеждането има своето точно място, но крайната цел е интериорът да е с небрежен вид – сякаш отличният резултат в съчетанията е постигнат от само себе си с течение на времето, без целенасочено еднократно усилие в тази посока. Именно това е дизайнът във винтидж стил. Големи отворени пространства, вита стълба към втория етаж, скосени тавани, естествена светлина, множество повърхности, имитиращи дърво, декоративни тухли, свежи нюанси, вдъхновени от цветовете на лятото, и акценти в тюркоазено – обстановка, която излъчва топлина и предразполага към създаване на незабравими моменти у дома.'
author: Изабел Йорданова
cover: 'http://hub.acherno.com/svn/zad-ygyla/Site/3D/15-h_f.jpg'
date: 2016-04-05
firstPage: true
tags: [private, modern]
---
## **Традиция и модерен стил** в обзавеждането
При реконструкцията на този мезонет се придържахме към основното желание на клиентите си – да създадем дом, в който всеки елемент от обзавеждането има своето точно място, но крайната цел е интериорът да е с небрежен вид – сякаш отличният резултат в съчетанията е постигнат от само себе си с течение на времето, без целенасочено еднократно усилие в тази посока. Именно това е дизайнът във винтидж стил. Големи отворени пространства, вита стълба към втория етаж, скосени тавани, естествена светлина, множество повърхности, имитиращи дърво, декоративни тухли, свежи нюанси, вдъхновени от цветовете на лятото, и акценти в тюркоазено – обстановка, която излъчва топлина и предразполага към създаване на незабравими моменти у дома.

[image url="http://hub.acherno.com/svn/zad-ygyla/Site/3D/15-h_f.jpg" tags="livingroom" title="Вътрешен дизайн на всекидневна"]
### Вътрешен дизайн на **всекидневна**

Всекидневната представлява голямо отворено пространство, което обединява няколко функционални зони – кухня, трапезария и хол, като антрето също не е обособено с врата. Има вита стълба, която води към втория етаж на мезонета, където е работният кът. Атмосферата е приятна и уютна. Заслугата е на онези елементи от интериора, които са във винтидж стил и потвърждават, че е едновременно вдъхновен от традицията и съобразен с всички актуални удобства, които могат да присъстват в съвременния дом, едновременно красив и практичен.

[image url="http://hub.acherno.com/svn/zad-ygyla/Site/3D/14-h_f.jpg" tags="livingroom" title="Интериорен дизайн на всекидневна"]
### Интериорен дизайн на **всекидневна**

Пространството под стълбището е затворено с гипсокартон. Стените и таваните са обработени с бял латекс. Едната стена и колоната са облечени в декоративни тухли в автентичен червеникав цвят. Подът е покрит с тъмен ламиниран паркет. Избрахме диван, тапициран с дамаска в цвят млечен шоколад. Диванът е с механизъм, предлагащ опция за сън. Към дивана има и масичка, която е тапицирана със същата дамаска, а плотът ѝ е изработен от МДФ и покрит с полиуретанова боя с матов ефект в тъмнотюркоазен цвят – удобно допълнение към обзавеждането и място за напитки, списания или пък пуканки, когато гледате филм. Зад дивана има плитък шкаф с чекмеджета и рафтове от ПДЧ с покритие в цвят орех. ТВ секцията е комбинация от МДФ с полиуретанова боя в тюркоазено за отворените части и ПДЧ в нюанс орех за шкафовете.

[image url="http://hub.acherno.com/svn/zad-ygyla/Site/3D/16-h_f.jpg" tags="kitchen" title="Мебели и обзавеждане на кухня и трапезария"]
### Мебели и обзавеждане на **кухня и трапезария**

Видимите части на кухненските шкафове са изработени от МДФ-плоскости, покрити с дъбов фурнир, а невидимите – от ПДЧ с цвят орех. Избрахме термоустойчиви плот и гръб в светъл цвят, който контрастира с повърхността на тъмните шкафове. Всички големи електроуреди, с изключение на хладилника, са вградени. Използвахме стъклена преграда в ролята на гръб от страната на стълбището. Трапезарията се намира непосредствено до зоната на кухнята. Избрахме дървена маса от ПДЧ с познатото покритие в цвят орех. Съчетахме трапезната маса с четири стола с ретро дизайн в различни цветове – ябълково зелено, тюркоазено, тъмнокафяво, бяло.

-   ### Мебели в **антре**
    [image url="http://hub.acherno.com/svn/zad-ygyla/Site/3D/01-a_f.jpg" tags="other" title="Мебели в антре"]
-   ### Интериор на **антре**
    [image url="http://hub.acherno.com/svn/zad-ygyla/Site/3D/02-a_f.jpg" tags="other" title="Интериор на антре"]
-   ### Обзавеждане на **антре**
    [image url="http://hub.acherno.com/svn/zad-ygyla/Site/3D/03-a_f.jpg" tags="other" title="Обзавеждане на антре"]

Антрето е лице на останалата част от жилището. Обзавеждането от ПДЧ е в елегантно и сдържано тъмнокафяво, нюанс орех. Портмантото е съчетано с голямо огледало, с меко място за сядане и с луни в горния ред шкафове. Гардеробът осигурява достатъчно място за съхранение на дрехи, аксесоари и други вещи. Освен това затваря скоса така, че пространството да може да бъде рационално използвано. Единственото, което загатва свежите цветове в останалите помещения на дома, са елементите в тъмнотюркоазено: декоративните възглавнички на портмантото и вградените в гардероба видими рафтове от МДФ с полиуретанова боя с матов ефект.

-   ### Вътрешен дизайн на **баня**
    [image url="http://hub.acherno.com/svn/zad-ygyla/Site/3D/04-b_f.jpg" tags="bathroom" title="Вътрешен дизайн на баня"]
-   ### Интериор на **баня**
    [image url="http://hub.acherno.com/svn/zad-ygyla/Site/3D/05-b_f.jpg" tags="bathroom" title="Интериор на баня"]

Интериорът на банята на първия етаж на жилището е в преобладаващо кафяво. Таванът е окачен. Светлините са бели, тип луна. Подовите и част от стенните плочки са в кафяво, друга част са в бежово, а трета са декоративни и изобразяват малки коали. Изградихме изкуствени обеми от гипсокартон. Така създадохме декоративна ниша и скрихме тоалетното казанче. Душ-зоната е отделена от останалото пространство в банята чрез параван с две врати от матирано стъкло. Вътре са монтирани стъклени рафтове. Шкафовете са изработени от ПВЦ в бяло.

-   ### Интериорен дизайн на **спалня**
    [image url="http://hub.acherno.com/svn/zad-ygyla/Site/3D/17-h_f.jpg" tags="bedroom" title="Интериорен дизайн на спалня"]
-   ### Вътрешен дизайн на **спалня**
    [image url="http://hub.acherno.com/svn/zad-ygyla/Site/3D/18-h_f.jpg" tags="bedroom" title="Вътрешен дизайн на спалня"]
-   ### Обзавеждане на **спалня**
    [image url="http://hub.acherno.com/svn/zad-ygyla/Site/3D/19-h_f.jpg" tags="bedroom" title="Обзавеждане на спалня"]

Лятна свежест, слънчева светлина и ярък нюанс на топлото оранжево – такава е атмосферата в основната спалня, която се намира на първия етаж. Стените са обработени с латекс, а подовата настилка е ламиниран паркет. Мебелите – легло, нощни шкафчета, стенни етажерки, комод, са изработени от ПДЧ, а покритието на материала успешно имитира дървена повърхност. Само покритието на гардероба е комбинирано – тъмен фурнир и боя в оранжево. Същият цвят е използван за обработката на окачения таван, който е като естествено продължение на оранжевата част от гардероба. Нюансите, които избрахме за текстила за спалня, са вдъхновени от цветовете на типично летните плодове – портокал, грейпфрут, лимон и зряла праскова.

-   ### Мебели и обзавеждане на **втора баня**
    [image url="http://hub.acherno.com/svn/zad-ygyla/Site/3D/06-b2_f.jpg" tags="bathroom" title="Мебели и обзавеждане на втора баня"]
-   ### Вътрешен дизайн на **втора баня**
    [image url="http://hub.acherno.com/svn/zad-ygyla/Site/3D/07-b2_f.jpg" tags="bathroom" title="Вътрешен дизайн на втора баня"]

Дизайнът на банята на втория етаж е многоцветен и зареждащ с добро настроение. Компания си правят бонбонени нюанси: лилаво, зелено, жълто, оранжево, синьо и червено. Таванът, вратата, санитарията и ПВЦ шкафовете са в бяло. Така ярките цветове, които създават жизнерадостни емоции, изпъкват още по-добре. Душът е отделен със стъклена преграда, а конзолната тоалетна е със структура за вграждане.

-   ### Интериор на **детска стая**
    [image url="http://hub.acherno.com/svn/zad-ygyla/Site/3D/08-d_f.jpg" tags="nursery" title="Интериор на детска стая"]
-   ### Обзавеждане на **детска стая**
    [image url="http://hub.acherno.com/svn/zad-ygyla/Site/3D/09-d_f.jpg" tags="nursery" title="Обзавеждане на детска стая"]
-   ### Интериорен дизайн на **детска стая**
    [image url="http://hub.acherno.com/svn/zad-ygyla/Site/3D/10-d_f.jpg" tags="nursery" title="Интериорен дизайн на детска стая"]

Детската стая винаги е пространство, в което се развива въображението на най-малките. Тя е населена с приказни създания, които вдъхновяват подвизите на децата – анимационни герои, невероятни животни, вълшебни същества с магически сили. Тази детска стая е дом за сови, други симпатични птички, розови жирафи и игриви маймуни. Скосените стени, които създават допълнително усещане за уют, са обработени с латекс в два цвята – бледо капучино и трюфел. Покритието на мебелите от ПДЧ – легло, гардероб, шкафове под прозорците, също е в бежовата цветова гама. Подовата настилка е тъмен ламиниран паркет.

-   ### Вътрешен дизайн на **стая за гости**
    [image url="http://hub.acherno.com/svn/zad-ygyla/Site/3D/11-g_f.jpg" tags="bedroom" title="Вътрешен дизайн на стая за гости"]
-   ### Интериор на **стая за гости**
    [image url="http://hub.acherno.com/svn/zad-ygyla/Site/3D/12-g_f.jpg" tags="bedroom" title="Интериор на стая за гости"]
-   ### Мебели в **стая за гости**
    [image url="http://hub.acherno.com/svn/zad-ygyla/Site/3D/13-g_f.jpg" tags="bedroom" title="Мебели в стая за гости"]

Основната тема в спалнята за гости е лилавото. Настроението, което интериорният дизайн създава, е жизнерадостно. На стената зад леглото е поставена ламперия от ПДЧ с дървена визия. Два от шестоъгълниците, от които се състои ламперията, са с огледална повърхност. Има скосени стени. Обработени са с латекс в бяло, а една от тях е лилава. За максимално оползотворяване на пространството под прозорците са поставени шкафове, боядисани в същото лилаво, което е използвано за обработката на повърхността на гардероба.