---
layout: blogpost
title: '(Eстественото дърво) в интериора'
description: 'Повечето от нас асоциират приемните с важни моменти от живота си, с пъстра гама от емоции и най-вече с времето, прекарано в чакане. Опитахме да покажем, че е възможно да се скъса с тази погрешна  представа, свързана с напрежението, породено от неизвестността. Създадохме проект за обзавеждане на приемна, като си послужихме с най-доброто от класическия английски стил.'
date: 2015-02-18
images:
  -
    url: 'http://hub.acherno.com/svn/priemna/Facebook/01-p_f.jpg'
    file: 'благодорна-елегантност-на-естествено-дърво-в-интериора/интериорен-дизайн-на-приемна.jpg'
    tags: [other]
  -
    url: 'http://hub.acherno.com/svn/priemna/Facebook/02-p_f.jpg'
    file: 'благодорна-елегантност-на-естествено-дърво-в-интериора/интериор-на-приемна.jpg'
    tags: [other]
  -
    url: 'http://hub.acherno.com/svn/priemna/Facebook/03-p_f.jpg'
    file: 'благодорна-елегантност-на-естествено-дърво-в-интериора/вътрешен-дизайн-на-приемна.jpg'
    tags: [other]
  -
    url: 'http://hub.acherno.com/svn/priemna/Facebook/04-p_f.jpg'
    file: 'благодорна-елегантност-на-естествено-дърво-в-интериора/мебели-и-обзавеждане-на-приемна.jpg'
    tags: [other]
  -
    url: 'http://hub.acherno.com/svn/priemna/Facebook/05-p_f.jpg'
    file: 'благодорна-елегантност-на-естествено-дърво-в-интериора/интериор-приемна.jpg'
    tags: [other]
tags: [public, modernclassic, other]
---
## Съвременно изпълнение на **класически английски дизайн** на приемна
Съществува пряка зависимост между предназначението на публичните пространства и вида на техния интериор. Функцията на помещението е решаваща за избора на стил, в който то да бъде обзаведено. Дизайнът отразява смисъла, вложен в дадена професионална дейност (дали е лекарска, юридическа или консултантска в случая е без значение), и се стреми да спомогне за пълното реализиране на целта й. Ние знаем това.

Повечето от нас асоциират приемните с важни моменти от живота си, с пъстра гама от емоции и най-вече с времето, прекарано в чакане. Опитахме да покажем, че е възможно да се скъса с тази погрешна  представа, свързана с напрежението, породено от неизвестността. Създадохме проект за обзавеждане на приемна, като си послужихме с най-доброто от класическия английски стил. Със сдържания си аристократизъм и едва загатнатия намек за пищност стаята говори за професионална сериозност, заслужаваща доверие. Топлият цвят на мебелите и стенните декорации от масивно дърво напомнят на величествеността на дъба, от който водят произхода си.

![Интериорен дизайн на приемна](благодорна-елегантност-на-естествено-дърво-в-интериора/интериорен-дизайн-на-приемна.jpg)
### Интериорен дизайн на **приемна**

Както вече беше отбелязано, интериорният стил на приемната може да бъде определен като класически английски дизайн. Този стил е еклектичен, събрал в себе си елементи от множество култури по света – факт, обясним с колониалната политика на кралство Англия през вековете. Характеризира се със съюза между старовремски лукс, от една страна, и уют и топлина, от друга; с премереност и елегантност, включващи декоративни детайли, чието предназначение е да демонстрират забележителността на помещението.

Таванът и част от площта на стените са обработени с бял латекс. Таванът е окачен по краищата, които са отделени от центъра му и от стените чрез декоративни ръбове. По окачената част добавихме светлини тип луна. В сърцевината на тавана поставихме плафон с полусферична форма, стъклена част в бяло и златисти метални детайли. Този тип осветително тяло е подходящ за помещения, в които не е необходимо светлината да бъде ярка, а по-скоро приглушена и допринасяща за цялостния комфорт на интериорната среда.

С наше съдействие за настилка на пода клиентите ни избраха висококачествени плочки с гланцово покритие, напомнящи добре полиран мрамор. Цветът им е светъл – слонова кост, почти бял. Част от плочките са с декоративни елементи, образуващи красива фигурална композиция, чийто център е точно под плафона на тавана. Симетрията създава усещане за ред и спокойствие.

![Интериор на приемна](благодорна-елегантност-на-естествено-дърво-в-интериора/интериор-на-приемна.jpg)
### Интериор на **приемна**

Стените са един от най-интересните компоненти от цялостния проект. Част от тях са обработени с латекс в бяло. Дотук нищо необичайно. Бялото, обаче, в случая играе ролята на фон. Усложнихме дизайна на стените с израз на фин естетически вкус – декорации, характерни за класическия английски стил, които всеки присъстващ в приемната би оценил високо. Поставихме тапет в нюанс слонова кост с шарка на тъмнобежови флорални мотиви в рамка, изработена от полиуретанов профил в дъбово кафяво. Умножихме броя на рамкираните тапети, за да запълним всяко по-голямо бяло петно по стените. Освен това облицовахме колоната зад една от вратите с масивна дъбова рамка. Същият материал използвахме и за една от стените, която преобразихме в арка – символът на триумфа на всяка империя, независимо коя, от антични времена, та чак до началото на миналия век, а в по-широк смисъл символ на успеха. Декоративните елементи са изработени от масивен дъб и МДФ плоскости. Прозоречните рамки и вратите са в същия дъбов нюанс, за да бъде постигната истинска и силно въздействаща визуална хармония.

-   ### Вътрешен дизайн на **приемна**
    ![Вътрешен дизайн на приемна](благодорна-елегантност-на-естествено-дърво-в-интериора/вътрешен-дизайн-на-приемна.jpg)
-   ### Мебели и обзавеждане на **приемна**
    ![Мебели и обзавеждане на приемна](благодорна-елегантност-на-естествено-дърво-в-интериора/мебели-и-обзавеждане-на-приемна.jpg)
-   ### Интериор на **приемна**
    ![Интериор на приемна](благодорна-елегантност-на-естествено-дърво-в-интериора/интериор-приемна.jpg)

Мебелировката в приемната е пестелива по отношение на количество. За изработката на мебелите е използван масивен дъб и МДФ с фурнир дъб. Впечатление прави бюрото, чийто дизайн изцяло се вписва в концепцията на проекта в английски стил: топъл дървесен нюанс; професионална обработка на дъба, приел заоблената форма на бюрото; прецизни декорации в предната част, изобразяващи рамкирани празни правоъгълни пространства, разделени от стилизации, имитиращи колони. Чакащите могат да изберат най-удобното за себе си място: едно от двете места на стол с елегантен дизайн и тапицерия в слонова кост, или да седнат на дървената платформа, направена като продължение на арката и покрита с продълговати възглавници в същия нюанс като тапицерията на столовете.