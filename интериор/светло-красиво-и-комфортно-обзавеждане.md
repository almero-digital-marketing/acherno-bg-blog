---
layout: /blog/post.ect
title: 'Светло, красиво и (комфортно обзавеждане)'
description: 'Този апартамент е толкова голям, светъл и просторен, че е удоволствие да се впуснеш да го обзавеждаш. Френски прозорци, удобни канапета, функционална кухня – всичко е на мястото си.'
date: 2012-07-23
author: Радослава Ставракова
legacy: 'http://www.interiorendizain.com/2012/07/blog-post_23.html'
images:
  -
    url: 'http://hub.acherno.com/svn/kyshtata-na-kotkite/Site/3D/04.1-h_f.jpg'
    file: 'светло-красиво-и-комфортно-обзавеждане/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/kyshtata-na-kotkite/Site/3D/03.3-k_f.jpg'
    file: 'светло-красиво-и-комфортно-обзавеждане/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/kyshtata-na-kotkite/Site/3D/01.2-kt_f.jpg'
    file: 'светло-красиво-и-комфортно-обзавеждане/обзавеждане-на-детска-стая.jpg'
    tags: [nursery]
  -
    url: 'http://hub.acherno.com/svn/kyshtata-na-kotkite/Site/3D/02.1-s_f.jpg'
    file: 'светло-красиво-и-комфортно-обзавеждане/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/kyshtata-na-kotkite/Facebook/04.6-b2.jpg'
    file: 'светло-красиво-и-комфортно-обзавеждане/интериор-на-баня.jpg'
    tags: [bathroom]
tags: [private, modern, bedroom, livingroom, bathroom, kitchen, nursery]
---
## **Пълен комфорт**, без компромис с красотата
Този апартамент е толкова голям, светъл и просторен, че е удоволствие да се впуснеш да го обзавеждаш. Френски прозорци, удобни канапета, функционална кухня – всичко е на мястото си. Основната цветова гама е издържана в нюанси на кафявото и шампанско, ненатрапчиво и същевременно много стилно.

Нека се разходим из този преобразен дом, за да покажем как го превърнахме в образец за съвременен модерен апартамент.

![Интериорен дизайн на всекидневна](светло-красиво-и-комфортно-обзавеждане/интериорен-дизайн-на-всекидневна.jpg)
### Интериорен дизайн на **всекидневна**

В най-голямото помещение разположихме всекидневната и трапезарията. Обособихме два къта – един за почивка с големия заоблен диван, отрупан с удобни възглавници и допълнен от малка масичка и телевизор отсреща, както и мястото за похапване на вкусни гозби, разположени на дългата маса за хранене.

Всяка част от стаята има свое осветление – централно тяло над дивана, допълнителни лампи над трапезарната част и вградени луни над телевизора за постигане на идеална хармония.

![Вътрешен дизайн на кухня](светло-красиво-и-комфортно-обзавеждане/вътрешен-дизайн-на-кухня.jpg)
### Вътрешен дизайн на **кухня**

Преминаваме към кухнята, разположена в непосредствена близост. Всичко е заело своето място – хладилникът е в нишата, печката е вградена, плотовете са големи и функционални. Мекият нюанс на бежово, съчетан с бледолилавите шкафове, създава усещане за романтика и нежност. Тук готвенето е удоволствие, а за още по-голямо удобство поставихме една малка маса за хранене, подходяща за похапване в неофициална обстановка.

![Обзавеждане на детска стая](светло-красиво-и-комфортно-обзавеждане/обзавеждане-на-детска-стая.jpg)
### Обзавеждане на **детска стая**

Да видим и помещенията за почивка. Тъй като клиентите ни имат подрастващо дете, беше необходимо да създадем стая, съчетаваща както спалня, така и място за уроците. Поставихме удобно легло, добавихме голямо бюро, на което да бъде поставен компютъра, а на стената отсреща се появи и телевизор за моментите, предназначени за разпускане.

![Интериорен дизайн на спалня](светло-красиво-и-комфортно-обзавеждане/интериорен-дизайн-на-спалня.jpg)
### Интериорен дизайн на **спалня**

Спалнята е топла и уютна. Можеш да усетиш как слънцето гали мебелите във ванилови и шоколадови цветове. Раклата и гардеробът са разчупени от светлата лайсна, която преминава през повърхностите и създава интересен акцент. Голямото огледало е задължително за всяка уважаваща себе си жена, а нетрадиционната лампа, която се спуска от тавана, придава дизайнерски елемент.

![Интериор на баня](светло-красиво-и-комфортно-обзавеждане/интериор-на-баня.jpg)
### Интериор на **баня**

Остана да надникнем и в банята, за която избрахме светло розово и бяло. Тъй като не разполагахме с много място, комбинирахме мивка с шкаф, както и един допълнителен на нивото на огледалото.Луничките осигуряват необходимата светлина, а стъклените пана обособяват мястото за къпане.

Кой не би искал да живее в подобен дом.