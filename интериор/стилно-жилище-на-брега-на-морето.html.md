---
layout: blogpost
title: '(Стилно жилище) на брега на морето'
description: 'Раздялата с морето в студената част от годината за някои хора, привързани към специфичния летен живот по крайбрежието, е трудна, дори болезнена. Докато не дойде следващото лято и следваща среща с морето и с приятния вечерен бриз, разбира се. Това е конвенционалният сценарий.'
date: 2015-08-10
firstPage: true
images:
  -
    url: 'http://hub.acherno.com/svn/morski-relaks/Site/3D/03-h-F.jpg'
    file: 'стилно-жилище-на-брега-на-морето/мебели-и-обзавеждане-на-всекидневна.jpg'
    tags: [livingroom]
  -
    url: 'http://hub.acherno.com/svn/morski-relaks/Site/3D/01-h-F.jpg'
    file: 'стилно-жилище-на-брега-на-морето/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/morski-relaks/Site/3D/02-h-F.jpg'
    file: 'стилно-жилище-на-брега-на-морето/вътрешен-дизайн-на-кухня-и-трапезария.jpg'
    tags: [kitchen]
  -
    url: 'http://hub.acherno.com/svn/morski-relaks/Site/3D/04-a-F.jpg'
    file: 'стилно-жилище-на-брега-на-морето/интериорен-дизайн-на-коридор.jpg'
    tags: [other]
  -
    url: 'http://hub.acherno.com/svn/morski-relaks/Site/3D/05-a-F.jpg'
    file: 'стилно-жилище-на-брега-на-морето/мебели-и-обзавеждане-на-коридор.jpg'
    tags: [other]
  -
    url: 'http://hub.acherno.com/svn/morski-relaks/Site/3D/07-s-F.jpg'
    file: 'стилно-жилище-на-брега-на-морето/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/morski-relaks/Site/3D/08-s-F.jpg'
    file: 'стилно-жилище-на-брега-на-морето/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/morski-relaks/Site/3D/06-s-F.jpg'
    file: 'стилно-жилище-на-брега-на-морето/вътрешен-дизайн-на-спалня.jpg'
    tags: [bedroom]
tags: [private, modern, livingroom, kitchen, bedroom, other]
---
## **Обзавеждане на жилище** в морски акценти
Комбинирането на теми и идеи обикновено не е лека задача, когато става дума за интериорен дизайн. Изискват се прецизност на окото и немалко знания в областта. Миксирането на елементи от различни стилове прави резултатите от подобни проекти интересни и уникални. Често харесваме само някои особености на даден стил или само някои негови проявления. Освен това често членовете на семейството имат различен вкус, а споделят едно общо пространство, в което живеят. Най-доброто решение в подобни ситуации е вкусовете да се съгласуват, доколкото е възможно. Когато домът бъде обзаведен еклектично, противоречията могат да бъдат примирени и всички да останат доволни.

![Мебели и обзавеждане на всекидневна](стилно-жилище-на-брега-на-морето/мебели-и-обзавеждане-на-всекидневна.jpg)
### Мебели и обзавеждане на **всекидневна**

Бялото и нюансите близки до него заедно с тушираното кафяво, нюанс капучино са базовите цветове, с които си послужихме в интериора на всекидневната. Таванът е бял, с окачена част със светлини тип луна в зоната на кухнята. Стените са обработени с пределно светъл латекс. Част от стената зад телевизора и тази до масата са облицовани с плочки в кафяво, обкантени с метална лайсна. Подовата настилка е тъмен ламиниран паркет.

![Интериорен дизайн на всекидневна](стилно-жилище-на-брега-на-морето/интериорен-дизайн-на-всекидневна.jpg)
### Интериорен дизайн на **всекидневна**

Холният кът е с неголеми размери. Уют се постига благодарение на местоположението на дивана – прибран в голяма ниша, рамкирана в тъмно капучино и с втора по-малка ниша с осветен надпис във вътрешността. Диванът е с комбинирана тапицерия в кафяво и цвят близък до бялото: тапициран е с кожа за облегалката и подлакътниците и с дамаска за възглавниците за сядане. Холната маса е с нисък, квадратен дизайн и е поставена върху килим с дълга нишка.

![Вътрешен дизайн на кухня и трапезария](стилно-жилище-на-брега-на-морето/вътрешен-дизайн-на-кухня-и-трапезария.jpg)
### Вътрешен дизайн на **кухня и трапезария**

Мебелите в трапезарията са изцяло бели. Масата е със семпъл правоъгълен дизайн, линията на столовете също е изчистена. Над масата се спускат три бели осветителни тела в бяло с нежен дизайн и издължена форма, наподобяваща стилизирано цвете.

Кухнята е с П-образна форма. Горните и долни шкафове са изработени от ПДЧ и покрити със светла полиуретанова боя. Плотът и гърбът са от термоплот в кафяво.Едната от страните на кухнята представлява барплот и условно я отделя от трапезарията и хола. Уредите са вградени.


![Интериорен дизайн на спалня](стилно-жилище-на-брега-на-морето/интериорен-дизайн-на-спалня.jpg)
### Интериорен дизайн на **спалня**

Цветовата тенденция, която следвахме в спалнята, е изцяло съчетана с интериора на останалата част от жилището. Бял таван, стени в цвят сходен с бялото, елементи над леглото, които са боядисани в сиво-бежово – друга модификация на капучиното

-   ### Обзавеждане на **спалня**
    ![Обзавеждане на спалня](стилно-жилище-на-брега-на-морето/обзавеждане-на-спалня.jpg)
-   ### Вътрешен дизайн на **спалня**
    ![Вътрешен дизайн на спалня](стилно-жилище-на-брега-на-морето/вътрешен-дизайн-на-спалня.jpg)

Удобно легло и две нощни шкафчета от ПДЧ, боядисани в бяло. Подходящ текстил на спалня в сиво-бежово. Римски щори за регулиране на проникващата в стаята светлина.

-   ### Интериорен дизайн на **коридор**
    ![Интериорен дизайн на коридор](стилно-жилище-на-брега-на-морето/интериорен-дизайн-на-коридор.jpg)
-   ### Мебели и обзавеждане на **коридор**
    ![Мебели и обзавеждане на коридор](стилно-жилище-на-брега-на-морето/мебели-и-обзавеждане-на-коридор.jpg)

Цветовете на антрето са в унисон с цветовете, в които е обзаведено общото помещение. Таванът е окачен, боядисан е в бяло. Подът е покрит със светли плочки. Стените са обработени с латекс в нюанс капучино. Разнообразени са чрез три ниши с различна големина, боядисани в светъл цвят във вътрешността си и подобаващо осветени. Помещението е снабдено с голям гардероб с плъзгащи се врати с надлепени огледала.