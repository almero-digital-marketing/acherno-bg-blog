---
layout: /blog/post.ect
title: '(Модерен дизайн на апартамент) в пролетни тонове'
description: 'Изготвихме проект за реконструкция на градски апартамент, в който базисните цветове са типично пролетни – ненатрапчиво люляково бледолилаво, нежни бяло и бежово, тъмнокафяво и ярко зелено, асоциирано с цвета на току що поникнали крехки кълнове. Представяме ви ултрамодерни интериорни решения, подходящи за градско жилище, които внасят глътка свеж въздух в забързаното всекидневие.'
author: Изабел Йорданова
date: 2015-02-26
images:
  -
    url: 'http://hub.acherno.com/svn/prolet/Facebook/01-h_f.jpg'
    file: 'модерен-дизайн-на-апартамент-в-пролетни-тонове/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/prolet/Facebook/03-h_f.jpg'
    file: 'модерен-дизайн-на-апартамент-в-пролетни-тонове/обзавеждане-на-всекидневна.jpg'
    tags: [livingroom]
  -
    url: 'http://hub.acherno.com/svn/prolet/Facebook/02-h_f.jpg'
    file: 'модерен-дизайн-на-апартамент-в-пролетни-тонове/интериор-на-всекидневна.jpg'
    tags: [livingroom]
  -
    url: 'http://hub.acherno.com/svn/prolet/Facebook/04-h_f.jpg'
    file: 'модерен-дизайн-на-апартамент-в-пролетни-тонове/мебели-и-обзавеждане-на-трапезария.jpg'
    tags: [kitchen]
  -
    url: 'http://hub.acherno.com/svn/prolet/Facebook/05-h_f.jpg'
    file: 'модерен-дизайн-на-апартамент-в-пролетни-тонове/интериорен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/prolet/Facebook/07-h_f.jpg'
    file: 'модерен-дизайн-на-апартамент-в-пролетни-тонове/интериор-на-трапезария.jpg'
    tags: [kitchen]
  -
    url: 'http://hub.acherno.com/svn/prolet/Facebook/08-k_f.jpg'
    file: 'модерен-дизайн-на-апартамент-в-пролетни-тонове/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/prolet/Facebook/10-k_f.jpg'
    file: 'модерен-дизайн-на-апартамент-в-пролетни-тонове/обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/prolet/Facebook/09-k_f.jpg'
    file: 'модерен-дизайн-на-апартамент-в-пролетни-тонове/интериор-на-кухня.jpg'
    tags: [kitchen]
  -
    url: 'http://hub.acherno.com/svn/prolet/Facebook/12-a_f.jpg'
    file: 'модерен-дизайн-на-апартамент-в-пролетни-тонове/обзавеждане-на-коридор.jpg'
    tags: [other]
  -
    url: 'http://hub.acherno.com/svn/prolet/Facebook/13-a_f.jpg'
    file: 'модерен-дизайн-на-апартамент-в-пролетни-тонове/интериор-на-коридор.jpg'
    tags: [other]
  -
    url: 'http://hub.acherno.com/svn/prolet/Facebook/14-a_f.jpg'
    file: 'модерен-дизайн-на-апартамент-в-пролетни-тонове/вътрешен-дизайн-на-коридор.jpg'
    tags: [other]
  -
    url: 'http://hub.acherno.com/svn/prolet/Facebook/16-sg_f.jpg'
    file: 'модерен-дизайн-на-апартамент-в-пролетни-тонове/интериор-на-спалня.jpg'
    tags: [bedroom]
  -
    url: 'http://hub.acherno.com/svn/prolet/Facebook/17-sg_f.jpg'
    file: 'модерен-дизайн-на-апартамент-в-пролетни-тонове/мебели-и-обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/prolet/Facebook/18-sg_f.jpg'
    file: 'модерен-дизайн-на-апартамент-в-пролетни-тонове/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/prolet/Facebook/19-sg_f.jpg'
    file: 'модерен-дизайн-на-апартамент-в-пролетни-тонове/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/prolet/Facebook/21-bg_f.jpg'
    file: 'модерен-дизайн-на-апартамент-в-пролетни-тонове/интериор-на-баня.jpg'
    tags: [bathroom]
  -
    url: 'http://hub.acherno.com/svn/prolet/Facebook/20-bg_f.jpg'
    file: 'модерен-дизайн-на-апартамент-в-пролетни-тонове/обзавеждане-на-баня.jpg'
    tags: [bathroom]
  -
    url: 'http://hub.acherno.com/svn/prolet/Facebook/23-bg_f.jpg'
    file: 'модерен-дизайн-на-апартамент-в-пролетни-тонове/интериорен-дизайн-на-баня.jpg'
    tags: [bathroom]
  - 
    url: 'http://hub.acherno.com/svn/prolet/Facebook/25-sm_f.jpg'
    file: 'модерен-дизайн-на-апартамент-в-пролетни-тонове/вътрешен-дизайн-спалня.jpg'
    tags: [bedroom]
  -
    url: 'http://hub.acherno.com/svn/prolet/Facebook/27-sm_f.jpg'
    file: 'модерен-дизайн-на-апартамент-в-пролетни-тонове/интериор-спалня.jpg'
    tags: [bedroom]
  -
    url: 'http://hub.acherno.com/svn/prolet/Facebook/24-sm_f.jpg'
    file: 'модерен-дизайн-на-апартамент-в-пролетни-тонове/обзавеждане-спалня.jpg'
    tags: [bedroom]
  -
    url: 'http://hub.acherno.com/svn/prolet/Facebook/26-sm_f.jpg'
    file: 'модерен-дизайн-на-апартамент-в-пролетни-тонове/интериорен-дизайн-спалня.jpg'
    tags: [bedroom]
  -
    url: 'http://hub.acherno.com/svn/prolet/Facebook/31-bm_f.jpg'
    file: 'модерен-дизайн-на-апартамент-в-пролетни-тонове/интериорен-дизайн-баня.jpg'
    tags: [bathroom]
  -
    url: 'http://hub.acherno.com/svn/prolet/Facebook/28-bm_f.jpg'
    file: 'модерен-дизайн-на-апартамент-в-пролетни-тонове/вътрешен-дизайн-баня.jpg'
    tags: [bathroom]
  -
    url: 'http://hub.acherno.com/svn/prolet/Facebook/30-bm_f.jpg'
    file: 'модерен-дизайн-на-апартамент-в-пролетни-тонове/обзавеждане-баня.jpg'
    tags: [bathroom]
tags: [private, modern, livingroom, kitchen, bathroom, bedroom, other, nursery]
---
## **Ободряващ сетивата интериор** с акценти в бледолилаво и зелено
Идеята за вечна пролет винаги е била изключително привлекателна за човешкото съзнание. В райската градина цари вечна пролет – сезон на възраждане на даровете на природата. Едни от най-екзотичните от европейска гледна точка туристически дестинации днес са именно районите, в които климатът целогодишно напомня на пролетния: Гватемала, остров Тенерифе, португалският остров Мадейра, части от Еквадор, Колумбия, Аржентина, Панама…

Изготвихме проект за реконструкция на градски апартамент, в който базисните цветове са типично пролетни – ненатрапчиво люляково бледолилаво, нежни бяло и бежово, тъмнокафяво и ярко зелено, асоциирано с цвета на току що поникнали крехки кълнове. Представяме ви ултрамодерни интериорни решения, подходящи за градско жилище, които внасят глътка свеж въздух в забързаното всекидневие.

![Интериорен дизайн на всекидневна](модерен-дизайн-на-апартамент-в-пролетни-тонове/интериорен-дизайн-на-всекидневна.jpg)
### Интериорен дизайн на **всекидневна**

Както в повечето съвременни жилища, и тук холът, трапезарията и кухнята се намират в общо помещение, макар че кухнята е визуално отделена в един от краищата му, благодарение на по-нестандартната му многоъгълна форма. Таванът на дневната е преимуществено бял, окачен по края и обработен с латекс в бледолилаво. В него са вградени светлини тип луна. Над холната масичка поставихме съвкупност от няколко малки бели лампи тип прожектор. Френските прозорци осигуряват навлизането на повече дневна светлина в стаята. Количеството й се регулира със завеси в бледозелено – цветът им дублира този, нанесен върху част от площта на стените. Подовата настилка е тъмен паркет. 

![Обзавеждане на всекидневна](модерен-дизайн-на-апартамент-в-пролетни-тонове/обзавеждане-на-всекидневна.jpg)
### Обзавеждане на **всекидневна**

Диванът е красив, удобен и достатъчно просторен, за да предложи място както за следобедно четене на книга в полулегнало положение, така и за сядане на гостуващите в дома приятели за по чаша вино. Диванът е тапициран с бледобежова дамаска и има поставка от иноксова ламарина. Декориран е с възглавници в ярко светлозелено и в бледолилаво. Зад него се прокрадва лампион, изработен от хромиран метал. 

![Интериор на всекидневна](модерен-дизайн-на-апартамент-в-пролетни-тонове/интериор-на-всекидневна.jpg)
### Интериор на **всекидневна**

Застлахме пода от двете страни на дивана с кръгли бели килимчета с дълга нишка и по този начин постигнахме повече уют. Върху едно от тях поставихме холната масичка с необичайна форма на две геометрични фигури, свързани чрез метален елемент. Изработена е от МДФ плоскости, боядисани в бежово. Същата технология е използвана за направата на стенните модули: полиците, рафтовете и стенната библиотека, монтирани на стената около телевизора, както и за шкафа в бяло и бежово. 

![Мебели и обзавеждане на трапезария](модерен-дизайн-на-апартамент-в-пролетни-тонове/мебели-и-обзавеждане-на-трапезария.jpg)
### Мебели и обзавеждане на **трапезария**

Трапезарията е разположена близо до дивана и холната маса. Трапезната маса е с изчистен правоъгълен дизайн. Изработена е от МДФ и е покрита с бяла полиуретанова боя.

-   ### Интериорен дизайн на **трапезария**
    ![Интериорен дизайн на трапезария](модерен-дизайн-на-апартамент-в-пролетни-тонове/интериорен-дизайн-на-трапезария.jpg)
-   ### Интериор на **трапезария**
    ![Интериор на трапезария](модерен-дизайн-на-апартамент-в-пролетни-тонове/интериор-на-трапезария.jpg)

Трапезните столове са проводник на идеята за използването на пролетни цветове в интериора. Два от тях са в светлозелено, а другите два – в бледолилаво. Дизайнът им е модерен, облегалките им са високи, формата им препраща към антропоморфна стилизация. Металните крака придават на столовете допълнителна стабилност. Точно над масата се спускат три  лампи с флорален дизайн.

![Интериорен дизайн на кухня](модерен-дизайн-на-апартамент-в-пролетни-тонове/интериорен-дизайн-на-кухня.jpg)
### Интериорен дизайн на **кухня**

В кухнята тактиката ни беше да усвоим максимално добре капацитета на малкото пространство и да го запълним с полезни съоръжения, които да направят процеса по приготвянето на храна по-лесен и приятен и да го превърнат в удоволствие. Формата на помещението е нестандартна и в кухнята има само един прав ъгъл, образуван след монтирането на кухненските шкафове. Едната стена преминава в скосен таван, на който има два прозореца. Това елиминира възможността за поставяне на горни шкафове от тази страна.

-   ### Обзавеждане на **кухня**
    ![Обзавеждане на кухня](модерен-дизайн-на-апартамент-в-пролетни-тонове/обзавеждане-на-кухня.jpg)
-   ### Интериор на **кухня**
    ![Интериор на кухня](модерен-дизайн-на-апартамент-в-пролетни-тонове/интериор-на-кухня.jpg)

В останалата част от кухнята, обаче, всяка точка е усвоена след внимателно обмисляне на детайлите от интериора. Подът е покрит с плочки в светъл нюанс. Уредите са вградени. Шкафовете са изработени от МДФ и са покрити с бежова боя. Поставихме и акценти в цикламено, включително вградена поставка за бутилки вино. Плотът е от технически камък в бледобежово, а кухненският гръб – в ярко тревисто зелено.

![Обзавеждане на коридор](модерен-дизайн-на-апартамент-в-пролетни-тонове/обзавеждане-на-коридор.jpg)
### Обзавеждане на **коридор**

Интериорният дизайн на коридора е проектиран в нежни цветове. Натуралните тонове са бежово и кафяво. В бледобежово са плочките на пода, окаченият таван, декоративната мазилка на едната дълга стена, по-голямата част от видимата повърхност на шкафа. В кафяво са вратите и первазите в коридора. Таванът е окачен. Осветителните тела са с малък размер и цилиндрична форма.

-   ### Интериор на **коридор**
    ![Интериор на коридор](модерен-дизайн-на-апартамент-в-пролетни-тонове/интериор-на-коридор.jpg)
-   ### Вътрешен дизайн на **коридор**
    ![Вътрешен дизайн на коридор](модерен-дизайн-на-апартамент-в-пролетни-тонове/вътрешен-дизайн-на-коридор.jpg)

Помещението разполага с две големи огледала, които биха задоволили и най-суетните. Под и над по-голямото от тях има ламперия. Коридорът е снабден с комбиниран шкаф за дрехи и обувки, изработен от МДФ и покрит с полиуретанова боя в бежово, лилаво и зелено. Срещу него е стената, обработена с декоративна мазилка. На нея е окачен триптих с изображение в лилаво. 

![Интериор на спалня](модерен-дизайн-на-апартамент-в-пролетни-тонове/интериор-на-спалня.jpg)
### Интериор на **спалня**

Пространството на една от двете спални в дома е завладяно от тиха елегантност и усещане за безусловно спокойствие. Водещата цветова тема в тази стая е подчинена на бледозеленото – това е нюансът, в който са боядисани стените. Таванът е бял, окачен и деликатно осветен по края. Полилеят представлява струпване на сфери – по-големите са бели, а по-малките – сребристи. Леглото е изработено от МДФ плоскости, боядисани в бяло, останалите мебели – комод, тоалетка и стол, са от същия материал и в същия цвят. 

-   ### Мебели и обзавеждане на **спалня**
    ![Мебели и обзавеждане на спалня](модерен-дизайн-на-апартамент-в-пролетни-тонове/мебели-и-обзавеждане-на-спалня.jpg)
-   ### Вътрешен дизайн на **спалня**
    ![Вътрешен дизайн на спалня](модерен-дизайн-на-апартамент-в-пролетни-тонове/вътрешен-дизайн-на-спалня.jpg)
-   ### Интериорен дизайн на **спалня**
    ![Интериорен дизайн на спалня](модерен-дизайн-на-апартамент-в-пролетни-тонове/интериорен-дизайн-на-спалня.jpg)

Прозорците са френски, а светлината – в изобилие. Завесите представляват хоризонтално спускащи се от тавана към пода нишки, но тяхната функция е по-скоро декоративна, практическата задача е оставена на римските щори. В стаята няма гардероб, тъй като този апартамент разполага с просторна гардеробна, изработена от ПДЧ, а всички дрехи, които трябва да са под ръка в спалнята, се събират в комода.

![Интериор на баня](модерен-дизайн-на-апартамент-в-пролетни-тонове/интериор-на-баня.jpg)
### Интериор на **баня**

Едната от баните в жилището е в бяло и ярко зелено, доближаващо се до жълто. В нея има много светлина, която носи положителна енергия. И тук практичността се среща с красотата на модерния дизайн. Плочките по пода са изцяло зелени, а стенните плочки са зелени и бели. Разнообразихме повърхността с релефни декоративни плочки в бяло. Добавихме висококачествена санитария с модерен дизайн и ПВЦ шкафове за баня, в които да се съхранява всичко необходимо.

-   ### Обзавеждане на **баня**
    ![Обзавеждане на баня](модерен-дизайн-на-апартамент-в-пролетни-тонове/обзавеждане-на-баня.jpg)
-   ### Интериорен дизайн на **баня**
    ![Интериорен дизайн на баня](модерен-дизайн-на-апартамент-в-пролетни-тонове/интериорен-дизайн-на-баня.jpg)  

Отделихме душа чрез стъклена преграда – решение за по-тесните пространства, в които поставянето на душ-кабина не е разумен ход. Стъклото е орнаментирано – изобразени са листата на млада лоза. Този мотив отново ни връща към пролетната тематика.

![Вътрешен дизайн на спалня](модерен-дизайн-на-апартамент-в-пролетни-тонове/вътрешен-дизайн-спалня.jpg)
### Вътрешен дизайн на **спалня**

Втората спалня преобразихме в пространство, посветено на спокойствието и ценното право на интимност. Обстановката предразполага към почивка, но и към размисли. Светлината е приглушена, а тоновете – по-студени. По-голямата част от тавана е бяла, окачен е по краищата и е обработен със същия лилав цвят, с който са обработени стените.

-   ### Интериор на **спалня**
    ![Интериор на спалня](модерен-дизайн-на-апартамент-в-пролетни-тонове/интериор-спалня.jpg)
-   ### Обзавеждане на **спалня**
    ![Обзавеждане на спалня](модерен-дизайн-на-апартамент-в-пролетни-тонове/обзавеждане-спалня.jpg)
-   ### Интериорен дизайн на **спалня**
    ![Интериорен дизайн на спалня](модерен-дизайн-на-апартамент-в-пролетни-тонове/интериорен-дизайн-спалня.jpg)      

На стените монтирахме няколко черни и бели рафта от МДФ в квадратна форма. Подовата настилка е паркет. Мебелите в стаята са изработени от МДФ и боядисани в бяло. Както в другата спалня, и тук става дума за голямо и високо легло, чието удобство спомага бързо да се пренесете в страната на сънищата. Останалите мебели в стаята са комод, нощни шкафчета и тоалетка. Текстилът за спалня, нишковидните завеси и римските щори са в черно и сиво.

![Интериорен дизайн на баня](модерен-дизайн-на-апартамент-в-пролетни-тонове/интериорен-дизайн-баня.jpg)
### Интериорен дизайн на **баня**

Втората баня е обзаведена стилно и сдържано. Цветовете й са земни, но бледи – кафяво и бежово. Плочките по пода са в по-светлия нюанс, а тези на стените са комбинирани

-   ### Вътрешен дизайн на **баня**
    ![Вътрешен дизайн на баня](модерен-дизайн-на-апартамент-в-пролетни-тонове/вътрешен-дизайн-баня.jpg)
-   ### Обзавеждане на **баня**
    ![Обзавеждане на баня](модерен-дизайн-на-апартамент-в-пролетни-тонове/обзавеждане-баня.jpg)

Всички използвани материали са с проверено високо качество. Санитарията е бяла, а дизайнът й - съвременен. Душът тип голяма пита е отделен с преграда от матирано стъкло.