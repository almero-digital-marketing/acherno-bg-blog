---
layout: /blog/post.ect
title: '(Модерен дизайн) на бар'
description: 'Задачата ни беше да изготвим проект за изграждане на бар в рамките на вътрешното пространство на един от големите столични търговски центрове. Целта на създателите на бара е да предложат на своите клиенти свежи и здравословни напитки и храни, каквито съвременните хора все по-рядко консумират в своето всекидневие. Направихме опит да претворим тази цел в дизайна на заведението.'
date: 2015-01-22
firstPage: true
cover: 'http://hub.acherno.com/svn/freshhealth/Site/3D/01-Fresh_Health_F.jpg'
images:
  -
    url: 'http://hub.acherno.com/svn/freshhealth/Site/3D/01-Fresh_Health_F.jpg'
    file: 'модерен-дизайн-на-бар/интериорен-дизайн-на-бар.jpg'
    tags: [other]
  -
    url: 'http://hub.acherno.com/svn/freshhealth/Site/3D/02-Fresh_Health_F.jpg'
    file: 'модерен-дизайн-на-бар/обзавеждане-на-бар.jpg'
    tags: [other]
  -
    url: 'http://hub.acherno.com/svn/freshhealth/Site/3D/03-Fresh_Health_F.jpg'
    file: 'модерен-дизайн-на-бар/дизайн-на-бар.jpg'
    tags: [other]
  -
    url: 'http://hub.acherno.com/svn/freshhealth/Site/3D/04-Fresh_Health_F.jpg'
    file: 'модерен-дизайн-на-бар/интериор-на-бар.jpg'
    tags: [other]
  -
    url: 'http://hub.acherno.com/svn/freshhealth/Site/3D/05-Fresh_Health_F.jpg'
    file: 'модерен-дизайн-на-бар/оборудване-на-бар.jpg'
    tags: [other]
  -
    url: 'http://hub.acherno.com/svn/freshhealth/Site/3D/06-Fresh_Health_F.jpg'
    file: 'модерен-дизайн-на-бар/интериор-бар.jpg'
    tags: [other]
  -
    url: 'http://hub.acherno.com/svn/freshhealth/Site/3D/07-Fresh_Health_F.jpg'
    file: 'модерен-дизайн-на-бар/вътрешен-дизайн-бар.jpg'
    tags: [other]
  -
    url: 'http://hub.acherno.com/svn/freshhealth/Site/3D/08-Fresh_Health_F.jpg'
    file: 'модерен-дизайн-на-бар/интериорен-дизайн-бар.jpg'
    tags: [other]
tags: [public, contemporary, other]
featured: true
---
## **Късче от природата** в мола
Задачата ни беше да изготвим проект за изграждане на бар в рамките на вътрешното пространство на един от големите столични търговски центрове. Барът е разположен на ключово място между магазините в мола и в близост до естествената светлина, пропускана през остъклената част от покрива на комплекса. Целта на създателите на бара е да предложат на своите клиенти свежи и здравословни напитки и храни, каквито съвременните хора все по-рядко консумират в своето всекидневие. Направихме опит да претворим тази цел в дизайна на заведението.

![Интериорен дизайн на бар](модерен-дизайн-на-бар/интериорен-дизайн-на-бар.jpg)
### Интериорен дизайн на **бар**

Дизайнът на бара привлича вниманието на посетителите на търговския комплекс със свежи и ярки тонове: тревисто зелено и яркочервено, които са пресъздадени и в неговата емблема, представляваща стилизиран плод. Тялото на бара е в бяло. Барплотът от естествен камък е в яркозелено. Следвайки същата идейна линия, добавихме зелени бар столове с интересен съвременен дизайн – тяхната форма наподобява очертанията на жилите на листо.

-   ### Обзавеждане на **бар**
    ![Обзавеждане на бар](модерен-дизайн-на-бар/обзавеждане-на-бар.jpg)
-   ### Дизайн на **бар**
    ![Дизайн на бар](модерен-дизайн-на-бар/дизайн-на-бар.jpg)

Столовете са отляво и отдясно на бара, така че да има достатъчно свободно пространство за всички клиенти. Изборът на едно от тези места осигурява шанс да се проследи всяка крачка в приготвянето на храната/напитката. Освен това вероятността, да завържете приятно запознанство или просто да проведете добър разговор с непознат, винаги е по-голяма, ако сте на бара, а не на маса, пък бил той и бар за свежи вкусотии в мола. Непосредствено пред бара е разположена маса с четири стола, предлагаща повече уединение и възможност за провеждане на личен разговор в приятна компания и с нещо вкусно за хапване.

![Интериор на бар](модерен-дизайн-на-бар/интериор-на-бар.jpg)
### Интериор на **бар**

Интересни акценти в проекта са рамката с меню и задната страна на бара. Задната стена на бара е един истински оазис: покрита е с изкуствено озеленяване, ограждащо голямата емблема – споменатия вече червен плод с кръгла форма, който е визуално разделен от крива, напомняща схематично изображение на сърдечен ритъм. Тази символна комбинация следва да покаже мотото на бара и стремежа чрез свежестта на естествените продукти да се постигне добро здраве. Рамката, намираща се над тази задна страна на бара, в чиито краища са поставени големи стикери с меню, е изработена от МДФ фурнир.

![Оборудване на бар](модерен-дизайн-на-бар/оборудване-на-бар.jpg)
### Оборудване на **бар**

Вътрешността на бара е мястото, където се прави магията; мястото, където се съхраняват всички продукти; където храните и напитките се приготвят по специална рецепта; откъдето ви поглеждат усмихнатите членове на екипа на заведението, за да разберат дали сте доволни от резултата от техния труд.

-   ### Интериор на **бар**
    ![Интериор на бар](модерен-дизайн-на-бар/интериор-бар.jpg)
-   ### Вътрешен дизайн на **бар**
    ![Вътрешен дизайн на бар](модерен-дизайн-на-бар/вътрешен-дизайн-бар.jpg)
-   ### Интериорен дизайн на **бар**
    ![Интериорен дизайн на бар](модерен-дизайн-на-бар/интериорен-дизайн-бар.jpg)    
 
Тази своеобразна кухня е снабдена с всичко необходимо. Шкафовете са изработени от ПДЧ с покритие в бяло. Върху плота са подредени малките кухненски уреди: кафемашина, блендер, миксер и т.н. Повечето големи професионални кухненски уреди, благодарение на които всеки процес се ускорява и улеснява, са вградени в мебелите и скрити от окото на клиента. Видима е само хладилната витрина, предлагаща избор от свежи салати.

Остава само да се насладите.