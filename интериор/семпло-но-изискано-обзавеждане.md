---
layout: /blog/post.ect
title: 'Семпло, но (изискано обзавеждане)'
description: 'С този наш проект ще представим онова, което в момента е модерно в интериора – нещо мъничко тук, нещо мъничко там и домът се преобразява като с магическа пръчка. Искахме всичко в този апартамент да изглежда максимално натурално. '
date: 2011-05-16
author: Радослава Ставракова
legacy: 'http://www.interiorendizain.com/2011/05/blog-post_16.html'
images:
  -
    url: 'http://hub.acherno.com/svn/tri-cvqta-oranjevo/Facebook/09-h.bmp'
    file: 'семпло-но-изискано-обзавеждане/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/tri-cvqta-oranjevo/Facebook/01-h.bmp'
    file: 'семпло-но-изискано-обзавеждане/мебели-и-обзавеждане-на-трапезария.jpg'
    tags: [kitchen]
  -
    url: 'http://hub.acherno.com/svn/tri-cvqta-oranjevo/Facebook/10-h.bmp'
    file: 'семпло-но-изискано-обзавеждане/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/tri-cvqta-oranjevo/Facebook/08-h.bmp'
    file: 'семпло-но-изискано-обзавеждане/интериор-на-трапезария.jpg'
    tags: [kitchen]
tags: [private, contemporary, kitchen, livingroom]
---
## **Интериор** в чудесна **комбинация от цветове**
С този наш проект ще представим онова, което в момента е модерно в интериора – нещо мъничко тук, нещо мъничко там и домът се преобразява като с магическа пръчка.

Искахме всичко в този апартамент да изглежда максимално натурално. Избрахме мебели, имитиращи дърво и  естествен паркет за основните помещения – трапезарията и хола.

![Интериорен дизайн на хол](семпло-но-изискано-обзавеждане/интериорен-дизайн-на-хол.jpg)
### Интериорен дизайн на **хол**

Във всекидневната е изградена камина, за да носи уют и спокойствие на обитателите на дома и техните гости. Облякохме стената, в която е вградена, с дърво, за да се впише в цялостния интериор.

Основен акцент се пада на вграденото осветление. То е поставено в допълнително изградени арки, както и в тавана. Напоследък то е особено предпочитано, защото дава ново звучене на помещенията и раздвижва линиите.

![Мебели и обзавеждане на трапезария](семпло-но-изискано-обзавеждане/мебели-и-обзавеждане-на-трапезария.jpg)
### Мебели и обзавеждане на **трапезария**

Преходът към кухнята е плавен. За нея е избрана друга настилка - плочки, за да може да се почиства по-лесно. Мебелите са издържани в същия стил с лека закачка в жълто под формата на две вратички, които да разчупят композицията. Същият цвят може да бъде открит във възглавничките на столовете и лампионите.

![Вътрешен дизайн на кухня](семпло-но-изискано-обзавеждане/вътрешен-дизайн-на-кухня.jpg)
### Вътрешен дизайн на **кухня**

Добавихме и един функционален плод, който може да бъде използван в зависимост от необходимостта като бар или компактно работно място.

Много често тези съчетания са трудно постижими с мебелите, които могат да се намерят в магазините. Това налага индивидуално проектиране, но гарантира уникална визия на дома. В такъв в случай е най-добре да се обърнете към интериорен дизайнер, който ще може да предложи оптималното решение и същевременно ще преотврати появата на кич ако такава е тръгнала да се промъква в собствените Ви проекти.

![Интериор на трапезария](семпло-но-изискано-обзавеждане/интериор-на-трапезария.jpg)
### Интериор на **трапезария**

Ако имате съмнения относно цветовете, заложете на светлите тонове и ограничете комбинирането им до не повече от три. В настоящия проект основно е бялото, допълнено от жълто , бежово и цвета на естествено дърво. Както може да се види, нищо не е преувеличено и е наложена хармония във всичко.
