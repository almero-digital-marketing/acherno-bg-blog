---
layout: /blog/post.ect
title: '(Шик и удобство) под един покрив'
description: 'Този апартамент веднага привлича погледите, защото го превърнахме в едно шикозно местенце, запазило индивидуалностите на обитателите си във всяко едно помещение.'
date: 2012-09-03
author: Радослава Ставракова
legacy: 'http://www.interiorendizain.com/2012/09/blog-post.html'
cover: 'http://hub.acherno.com/svn/ostrovat-na-sakrovishtata/Site/3D/01-h_f.jpg'
images:
  -
    url: 'http://hub.acherno.com/svn/ostrovat-na-sakrovishtata/Facebook/19-h.jpg'
    file: 'шик-и-удобство-под-един-покрив/обзавеждане-на-всекидневна.jpg'
    tags: [modern, livingroom]
  -
    url: 'http://hub.acherno.com/svn/ostrovat-na-sakrovishtata/Facebook/21-h_f.jpg'
    file: 'шик-и-удобство-под-един-покрив/интериор-на-всекидневна.jpg'
    tags: [modern, livingroom]
  -
    url: 'http://hub.acherno.com/svn/ostrovat-na-sakrovishtata/Facebook/15-h.jpg'
    file: 'шик-и-удобство-под-един-покрив/интериор-на-кухня.jpg'
    tags: [modern, kitchen]
  -
    url: 'http://hub.acherno.com/svn/ostrovat-na-sakrovishtata/Facebook/28-d_f.jpg'
    file: 'шик-и-удобство-под-един-покрив/мебели-и-обзавеждане-на-детска-стая.jpg'
    tags: [modern, nursery]
  -
    url: 'http://hub.acherno.com/svn/ostrovat-na-sakrovishtata/Facebook/45-s.jpg'
    file: 'шик-и-удобство-под-един-покрив/интериорен-дизайн-на-спалня.jpg'
    tags: [contemporary, bedroom]
tags: [private, modern, contemporary, nursery, bedroom, livingroom, kitchen]
firstPage: true
---
## **Шикозен интериор**, дори и за най-взискателните клиенти
Този апартамент веднага привлича погледите, защото го превърнахме в едно шикозно местенце, запазило индивидуалностите на обитателите си във всяко едно помещение.

[![Интериорен дизайн на всекидневна](шик-и-удобство-под-един-покрив/обзавеждане-на-всекидневна.jpg)](http://acherno.bg/интериорен-дизайн/апартамент/островът-на-съкровищата/интериор.html)
### Интериорен дизайн на **всекидневна**

Само броени секунди са нужни, за да се потопите в една специална атмосфера, достойна да се конкурира с такава в модерен нюйоркски хол. Приглушена светлина, комбинирана с гланцови рафтове и декоративни камъни по стената. Една лека дизайнерска игра са и красивите сиви завеси, поставени по уникален и нестандартен начин без да скриват красивата гледка, която се открива от френските прозорци.

[![Интериор на всекидневна](шик-и-удобство-под-един-покрив/интериор-на-всекидневна.jpg)](http://acherno.bg/интериорен-дизайн/апартамент/островът-на-съкровищата/интериор.html)
### Интериор на **всекидневна**

Но това не е всичко. За уникалното усещане във всекидневната заслуга има и красивото стълбище, водещо към горния етаж, допълнено от стикерите, поставени на прилежащата стена. Под него оформихме и малко работно пространство, където нашите клиенти да отхвърлят някоя задача, за която не е останало време в офиса. А ако решат да се отдадат на заслужена почивка могат да обърнат поглед към големия телевизор, заобиколен от няколко ниши със снимки на любимите хора.

[![Интериор на кухня](шик-и-удобство-под-един-покрив/интериор-на-кухня.jpg)](http://acherno.bg/интериорен-дизайн/апартамент/островът-на-съкровищата/интериор.html)
### Интерор на **кухня**

Макар да се намира в същата стая, кухнята е скрита в дъното на помещението в една своеобразна ниша. Запазен е същият тон, както и цветовата гама, наложени във всекидневната. Мебелите и уредите са разположени в единия ъгъл и по този начин се оформя достатъчно голямо място за трапезарията. Масата отново е в бял гланц, допълнена от нестандартни столове по поръчка. А за да е максимално комфортно, телевизорът е поставен на отсрещната страна.

[![Мебели и обзавеждане на детска стая](шик-и-удобство-под-един-покрив/мебели-и-обзавеждане-на-детска-стая.jpg)](http://acherno.bg/интериорен-дизайн/апартамент/островът-на-съкровищата/интериор.html)
### Мебели и обзавеждане на **детска стая**

А детската стая би очаровала всеки малчуган. Отваряме вратата и сякаш попадаме в каютата на капитан Кук. Стената е покрита с голяма карта, на която е указано скритото съкровище, от тавана висят въжена стълба и старовремски лампи-фенери. Леглото на нашият моряк не може да бъде друго освен корабно. Изработихме го по наш дизайн със специфична форма и илюминаторчета отстрани, а вместо гардероб поставихме сандък. Така едновременно последвахме мечтата на едно дете и създадохме предпоставки за много игри и развихряне на фантазията.

[![Интериорен дизайн на спалня](шик-и-удобство-под-един-покрив/интериорен-дизайн-на-спалня.jpg)](http://acherno.bg/интериорен-дизайн/апартамент/островът-на-съкровищата/интериор.html)
### Интериорен дизайн на **спалня**

За спалнята избрахме капучинен нюанс, за да се събуждат нашите домакини всяка сутрин ободрени и изпълнени със свежест. Стаята е светла, изпълнена с огледала и непретенциозно, но модерно обзавеждане. Поставихме нощни лампи с чупещо се рамо за по-голямо удобство, както и етажерка за любимото четиво.

Ето как можем да създадем дом, способен да конкурира най-изтънчените и шикозни апартаменти по света без да го лишаваме от уют и функционалност.

