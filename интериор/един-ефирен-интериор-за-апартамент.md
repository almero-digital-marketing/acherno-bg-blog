---
layout: /blog/post.ect
title: '(Един ефирен интериор) за апартамент'
description: 'Този проект е вдъхновен от дима във всякакви негови вариации – плътно сив, дори черен, ефирен и почти прозрачен, видян през призмата на нашите дизайнери. Тук всичко се преплита в перфектна хармония и създава един завършен и цялостен интериорен шедьовър.'
date: 2012-01-30
legacy: 'http://www.interiorendizain.com/2012/01/blog-post_30.html'
images:
  -
    url: 'http://hub.acherno.com/svn/dim/Site/3D/22-h.jpg'
    file: 'един-ефирен-интериор-за-апартамент/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/dim/Site/3D/23-h.jpg'
    file: 'един-ефирен-интериор-за-апартамент/интериор-на-кухня.jpg'
    tags: [kitchen]
  -
    url: 'http://hub.acherno.com/svn/dim/Site/3D/07-s_g.jpg'
    file: 'един-ефирен-интериор-за-апартамент/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/dim/Site/3D/04-k.jpg'
    file: 'един-ефирен-интериор-за-апартамент/вътрешен-дизайн-на-кабинет.jpg'
    tags: [other]
  -
    url: 'http://hub.acherno.com/svn/dim/Site/3D/15-m_b.jpg'
    file: 'един-ефирен-интериор-за-апартамент/интериор-на-баня.jpg'
    tags: [bathroom]

tags: [private, modern, bedroom, other, kitchen, bathroom, livingroom]
---
## Хармония и **истински шедьовър** в интериорния дизайн
Този проект е вдъхновен от дима във всякакви негови вариации – плътно сив, дори черен, ефирен и почти прозрачен, видян през призмата на нашите дизайнери. Тук всичко се преплита в перфектна хармония и създава един завършен и цялостен интериорен шедьовър.

![Интериорен дизайн на хол](един-ефирен-интериор-за-апартамент/интериорен-дизайн-на-хол.jpg  )
### Интериорен дизайн на **хол**

Кухнята, трапезарията и всекидневната са разположени в едно общо помещение, но всяка част е запазила своята индивидуалност. Двата дивана, обърнати един срещу друг, обособяват зоната за почивка. На малката масичка може да се постави любимото питие, а лампата в близост позволява отпускане в книга в ръка късно вечер. Акцент тук се явяват паната, които обхващат  тавана и пода, превръщайки се в идеалното място за три красиви картини. Разположихме прожекторчета сред гипсофазерните плоскости, за да създадем светла и приятна атмосфера, допълнена от биокамина.

![Интериор на кухня](един-ефирен-интериор-за-апартамент/интериор-на-кухня.jpg)
### Интериор на **кухня**

Кухненският кът е скрит зад изкуствено издигната преграда, облицована в имитиращ дърво материал. Мебелите са вградени, но този път са подредени хоризонтално. Островът позволява функционалност и удобство при приготвяне на храната, сервирана в намиращата се в непосредственост трапезария. Столовете са тапицирани в същата дамаска като дивана, за да се запази целостта на дизайна.

![Обзавеждане на спалня](един-ефирен-интериор-за-апартамент/обзавеждане-на-спалня.jpg)
### Обзавеждане на **спалня**

За спалнята е предпочетена черно-бялата гама, застъпена в комбинирания ламинат и мебелите. Тук вниманието пада на големия фототапет, разположен на стената зад леглото, както и множеството малки луни над него. Огледалата в стаята помагат за оптичното  ѝ уголемяване и за разпръскването на светлината.

![Вътрешен дизайн на кабинет](един-ефирен-интериор-за-апартамент/вътрешен-дизайн-на-кабинет.jpg)
### Вътрешен дизайн на **кабинет**

Кабинетът е много изчистен и просторен. Работното място е обособено в единия ъгъл под формата на плот, върху който да се разположи компютъра. Удобният сив диван допълва основните цветове – бяло и червено и предлага удобство както за сядане, така и за почивка, благодарение на функцията за сън. Големият телевизор на стената може да бъде използван за презентации и за отмора, а фототапета допълва общата визия на помещението.

![Интериор на баня](един-ефирен-интериор-за-апартамент/интериор-на-баня.jpg)
### Интериор на **баня**

За банята избрахме весели цветове и санитария в бяло. В естествената ниша поставихме душ и изградихме стъклена преграда, за да се ограничи максимално мокренето на помещението.