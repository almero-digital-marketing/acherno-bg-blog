---
layout: /blog/post.ect
title: 'Идеи за обзавеждане на (детска стая)'
description: 'Детската стая е много важен елемент във всяко жилище. Това е тайното и лично пространство на вашите деца – приказен замък или пиратско скривалище. Ще предложим на вашето внимание няколко идеи как можете да преобразите детската стая и да зарадвате вашето съкровище.'
date: 2011-10-10
author: Радослава Ставракова
legacy: 'http://www.interiorendizain.com/2011/10/blog-post_10.html'
images:
  -
    url: 'http://hub.acherno.com/svn/umeren/Facebook/27-d.jpg'
    file: 'идеи-за-обзавеждане-на-детска-стая/мебели-и-обзавеждане-на-детска-стая.jpg'
    tags: [modern, nursery]
  -
    url: 'http://hub.acherno.com/svn/portokalov-sok/Facebook/26.jpg'
    file: 'идеи-за-обзавеждане-на-детска-стая/интериор-на-детска-стая.jpg'
    tags: [modern, nursery]
  -
    url: 'http://hub.acherno.com/svn/sharenoto-vlakche/Facebook/04-d.bmp'
    file: 'идеи-за-обзавеждане-на-детска-стая/вътрешен-дизайн-на-детска-стая.jpg'
    tags: [modern, nursery]
  -
    url: 'http://hub.acherno.com/svn/new-york/Facebook/08-d.jpg'
    file: 'идеи-за-обзавеждане-на-детска-стая/интериорен-дизайн-на-детска-стая.jpg'
    tags: [modernclassic, nursery]
  -
    url: 'http://hub.acherno.com/svn/esenen-interior/Facebook/50-d.jpg'
    file: 'идеи-за-обзавеждане-на-детска-стая/обзавеждане-на-детска-стая.jpg'
    tags: [modern, nursery]
tags: [private, modernclassic, nursery, modern]
---
## **Интериорен дизайн** на мечтана **детска стая**
Детската стая е много важен елемент във всяко жилище. Това е тайното и лично пространство на вашите деца – приказен замък или пиратско скривалище. Затова не го подценявайте, а се опитайте да го превърнете в уникално и любимо място, което ще съвмести както игрите, така и учението.

Ще предложим на вашето внимание няколко идеи как можете да преобразите детската стая и да зарадвате вашето съкровище. Ще ви дадем няколко идеи как да организирате пространството ако сте в очакване на първата си рожба, така че да извлечете максимална полза от новата стая.

![Мебели и обзавеждане на детска стая](идеи-за-обзавеждане-на-детска-стая/мебели-и-обзавеждане-на-детска-стая.jpg)
### Мебели и обзавеждане на **детска стая**

 Предвидете повече шкафчета, които да поберат всичко необходимо, както и удобно креватче. Люлеещият стол би бил много удобен както по време на хранене, така и при приспиване.

![Интериор на детска стая](идеи-за-обзавеждане-на-детска-стая/интериор-на-детска-стая.jpg)
### Интериор на **детска стая**

Подберете светли цветове, които да озарят стаята и да я превърнат в приветливо местенце. Хубаво би било да подберете подходящи за бебета килимчета, върху които можете да ги оставяте да пълзят без да се притеснявате. Не забравяйте и любимите плюшени играчки.

![Вътрешен дизайн на детска стая](идеи-за-обзавеждане-на-детска-стая/вътрешен-дизайн-на-детска-стая.jpg)
### Вътрешен дизайн на **детска стая**

Малко по-големите малчугани предпочитат весели шарени стаи, подканващи към игри и забавления, претрупани с играчки, светли и просторни. Препоръчваме ви шкафчетата или раклата да бъдат с колелца, тъй като могат да бъдат преместени в зависимост от нуждата от пространство. Подсигурете достатъчно осветление – лампата на тавана не е достатъчна, особено ако вашето хлапе обича да чете книжки след залез слънце. Удобен вариант са луни, вградени в шкафчетата над леглото. Не забравяйте и всевъзможните стикери и картинки по стените – те ще придадат атмосфера на помещението.

Оставете и много свободни рафтчета и не се притеснявайте, че ще останат празни. Скоро вашето дете ще има толкова хобита, че мястото никога няма да е достатъчно. Книжки, макети, конструктури – трябва да бъдат поставени на показ. Задължителен елемент са и играчки с любимите анимационни герои, пъзел и всевъзможни аксесоари.

![Интериорен дизайн на детска стая](идеи-за-обзавеждане-на-детска-стая/интериорен-дизайн-на-детска-стая.jpg)
### Интериорен дизайн на **детска стая**

А за малката принцеса? Сътворете един съвършен свят в розово с красиви перденца и много светлина. Накарайте я да се почувства специална, създавайки уникална и неповторима стая само за нея. Една малка Алиса в нейния свят на чудесата.

![Обзавеждане на детска стая](идеи-за-обзавеждане-на-детска-стая/обзавеждане-на-детска-стая.jpg)
### Обзавеждане на **детска стая**

Привържениците на по-традиционното обзавеждане вероятно ще се спрат на следващия вариант на детска стая. Тя е подходяща за двама малчугани, има обособено бюро, но същевременно е оставено и достатъчно място за игра. Тук отново акцент са апликациите по стените, както и голямото огледало на тавана, заобиколено от различни светлинки.

**Как бихте обзавели стаята на вашето дете?**





