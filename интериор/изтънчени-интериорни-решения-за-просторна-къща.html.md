---
layout: blogpost
title: '(Изтънчен интериор) за просторна къща'
description: 'В къщата, която реконструирахме, за да създадем мечтания дом за наши клиенти, заложихме на характерната лаконичност на формите, на запазване на отворените просторни пространства, в които декорацията е рядкост. Подчертахме внушителния мащаб на жилището и заедно с домакините действахме със замах, за да придадем индивидуалност на всяко кътче.'
date: 2015-03-12
firstPage: true
images:
  -
    url: 'http://hub.acherno.com/svn/prostor/Facebook/01-h_f.jpg'
    file: 'изтънчени-интериорни-решения-за-просторна-къща/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/prostor/Facebook/02-h_f.jpg'
    file: 'изтънчени-интериорни-решения-за-просторна-къща/обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/prostor/Facebook/04-h_f.jpg'
    file: 'изтънчени-интериорни-решения-за-просторна-къща/вътрешен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/prostor/Facebook/03-h_f.jpg'
    file: 'изтънчени-интериорни-решения-за-просторна-къща/интериор-на-трапезария.jpg'
    tags: [kitchen]
  -
    url: 'http://hub.acherno.com/svn/prostor/Facebook/05-h_f.jpg'
    file: 'изтънчени-интериорни-решения-за-просторна-къща/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/prostor/Facebook/06-h_f.jpg'
    file: 'изтънчени-интериорни-решения-за-просторна-къща/интериор-на-кухня.jpg'
    tags: [kitchen]
  -
    url: 'http://hub.acherno.com/svn/prostor/Facebook/07-h_f.jpg'
    file: 'изтънчени-интериорни-решения-за-просторна-къща/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/prostor/Facebook/08-h_f.jpg'
    file: 'изтънчени-интериорни-решения-за-просторна-къща/обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/prostor/Facebook/09-k_f.jpg'
    file: 'изтънчени-интериорни-решения-за-просторна-къща/интериор-на-коридор.jpg'
    tags: [other]
  -
    url: 'http://hub.acherno.com/svn/prostor/Facebook/10-k_f.jpg'
    file: 'изтънчени-интериорни-решения-за-просторна-къща/обзавеждане-на-коридор.jpg'
    tags: [other]
  -
    url: 'http://hub.acherno.com/svn/prostor/Facebook/11-k_f.jpg'
    file: 'изтънчени-интериорни-решения-за-просторна-къща/вътрешен-дизайн-на-коридор.jpg'
    tags: [other]
  -
    url: 'http://hub.acherno.com/svn/prostor/Facebook/17-o_f.jpg'
    file: 'изтънчени-интериорни-решения-за-просторна-къща/интериорен-дизайн-на-овална-стая.jpg'
    tags: [livingroom]
  -
    url: 'http://hub.acherno.com/svn/prostor/Facebook/16-o_f.jpg'
    file: 'изтънчени-интериорни-решения-за-просторна-къща/интериор-на-овална-стая.jpg'
    tags: [livingroom]
  -
    url: 'http://hub.acherno.com/svn/prostor/Facebook/13-o_f.jpg'
    file: 'изтънчени-интериорни-решения-за-просторна-къща/мебели-и-обзавеждане-на-овална-стая.jpg'
    tags: [livingroom]
  -
    url: 'http://hub.acherno.com/svn/prostor/Facebook/19-o_f.jpg'
    file: 'изтънчени-интериорни-решения-за-просторна-къща/вътрешен-дизайн-на-овална-стая.jpg'
    tags: [livingroom]
  -
    url: 'http://hub.acherno.com/svn/prostor/Facebook/18-o_f.jpg'
    file: 'изтънчени-интериорни-решения-за-просторна-къща/интериорен-дизайн-овална-стая.jpg'
    tags: [livingroom]
  -
    url: 'http://hub.acherno.com/svn/prostor/Facebook/23-14-et2-s-F.jpg'
    file: 'изтънчени-интериорни-решения-за-просторна-къща/интериор-на-спалня.jpg'
    tags: [bedroom]
  -
    url: 'http://hub.acherno.com/svn/prostor/Facebook/23-13-et2-s-F.jpg'
    file: 'изтънчени-интериорни-решения-за-просторна-къща/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/prostor/Facebook/21-11-et2-bliznaci-F.jpg'
    file: 'изтънчени-интериорни-решения-за-просторна-къща/вътрешен-дизайн-на-детска-стая-за-близнаци.jpg'
    tags: [nursery]
  - 
    url: 'http://hub.acherno.com/svn/prostor/Facebook/21-12-et2-bliznaci-F.jpg'
    file: 'изтънчени-интериорни-решения-за-просторна-къща/интереиорен-дизайн-на-детска-стая-за-близанаци.jpg'
    tags: [nursery]
  -
    url: 'http://hub.acherno.com/svn/prostor/Facebook/22-16-et2-dm-F.jpg'
    file: 'изтънчени-интериорни-решения-за-просторна-къща/интериор-на-детска-стая.jpg'
    tags: [nursery]
  -
    url: 'http://hub.acherno.com/svn/prostor/Facebook/22-17-et2-dm-F.jpg'
    file: 'изтънчени-интериорни-решения-за-просторна-къща/обзавеждане-на-детска-стая.jpg'
    tags: [nursery]
  -
    url: 'http://hub.acherno.com/svn/prostor/Facebook/24-10-et3-h-F.jpg'
    file: 'изтънчени-интериорни-решения-за-просторна-къща/интериор-на-дневна.jpg'
    tags: [livingroom]
  -
    url: 'http://hub.acherno.com/svn/prostor/Facebook/24-11-et3-h-F.jpg'
    file: 'изтънчени-интериорни-решения-за-просторна-къща/интериорен-дизайн-на-дневна.jpg'
    tags: [livingroom]
  -
    url: 'http://hub.acherno.com/svn/prostor/Facebook/24-12-et3-h-F.jpg'
    file: 'изтънчени-интериорни-решения-за-просторна-къща/вътрешен-дизайн-кухня.jpg'
    tags: [kitchen]
  -
    url: 'http://hub.acherno.com/svn/prostor/Facebook/24-13-et3-h-F.jpg'
    file: 'изтънчени-интериорни-решения-за-просторна-къща/обзавеждане-кухня.jpg'
    tags: [kitchen]
  -
    url: 'http://hub.acherno.com/svn/prostor/Facebook/25-12-et3-k_F.jpg'
    file: 'изтънчени-интериорни-решения-за-просторна-къща/интериор-на-кабинет.jpg'
    tags: [other]
  -
    url: 'http://hub.acherno.com/svn/prostor/Facebook/25-13-et3-k_F.jpg'
    file: 'изтънчени-интериорни-решения-за-просторна-къща/интериорен-дизайн-на-кабинет.jpg'
    tags: [other]
  -
    url: 'http://hub.acherno.com/svn/prostor/Facebook/26-04-et3-s_F.jpg'
    file: 'изтънчени-интериорни-решения-за-просторна-къща/вътрешен-дизайн-спалня.jpg'
    tags: [bedroom]
  -
    url: 'http://hub.acherno.com/svn/prostor/Facebook/26-05-et3-s_F.jpg'
    file: 'изтънчени-интериорни-решения-за-просторна-къща/интериор-спалня.jpg'
    tags: [bedroom]        
tags: [private, modern, livingroom, kitchen, bedroom, other, nursery]
campaigns:
  -
    campaign: 'M-30+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1NnMFLk
  -
    campaign: 'W-24+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1ExEyV2
---
## **Минималистичен дизайн** в натурални цветове
Минимализмът като стил в интериорния дизайн продължава да предлага част от най-актуалните решения за обзавеждане на дома. От средата на 20. век до днес мотивите в него и цветовата му палитра не са се променили драстично, но безспорно са били модернизирани. 

В къщата, която реконструирахме, за да създадем мечтания дом за наши клиенти, заложихме на характерната лаконичност на формите, на запазване на отворените просторни пространства, в които декорацията е рядкост. Подчертахме внушителния мащаб на жилището и заедно с домакините действахме със замах, за да придадем индивидуалност на всяко кътче.

![Интериорен дизайн на хол](изтънчени-интериорни-решения-за-просторна-къща/интериорен-дизайн-на-хол.jpg)
### Интериорен дизайн на **хол**

Целият просторен първи етаж на къщата се състои от коридор и две други помещения. Дневната е едно от тези две помещения. В нея са събрани хол, трапезария и кухня – три функционални зони, които не са разделени чрез прегради. Цветовата среда е балансирана. Чрез няколко меки дървесни нюанса, добавени в студената типично минималистична монохромност на бялото и черното, е внесена топлина. Стените и окаченият таван с пестеливо разположени по него светлини тип луна са обработени с бял латекс, а голяма част от площта на стените е покрита с ламперия в два цвята – дъб и бяло, постигнати съответно чрез МДФ фурнир и полиуретанова боя с гланцов ефект. Подът е покрит със светъл паркет. Прозорците са френски. Рамките им са в тъмнокафяво. Комбинирани са с остъклени врати, през които може да се пристъпи към свежия зелен пейзаж около къщата. Интериорните врати са с дизайн, подобен на този на прозорците.

![Обзавеждане на хол](изтънчени-интериорни-решения-за-просторна-къща/обзавеждане-на-хол.jpg)
### Обзавеждане на **хол**

Мебелировката в хола се състои от двуместен диван, холен ъгъл, табуретка и холна маса. Ъгълът, образуван от двете стени зад тях, е покрит с МДФ плоскости с видима част, боядисана в бяло или с фурнир дъб – конструкция, която напълно елиминира необходимостта от холна секция. Дизайнът на меката мебел е с максимално прости контури, като трите модула са тапицирани с дамаска в блед цвят – комбинация от няколко капки сиво и бежово в море от бяло. Холната маса е направена от МДФ и покрита с бяла полиуретанова боя с гланцов ефект. 

Съставена е от два компонента – по-нисък и обемен компонент с форма на паралелепипед и по-висока, но по-малка част от бяла МДФ плоскост и метални крака. Над тази композиция е поставено осветителното тяло – също с форма на паралелепипед в черно и бяло. Наблизо се намират предвидливо поставените тук бюро и офис стол – мястото за работа в голямото отворено пространство на хола. Допълнителен уют в дневната внася етаноловата камина с облицовка от бял камък. На отсрещната стена е монтирана система за домашно кино, вписана в конструкция, изработена от МДФ в бяло. Под нея е поставен нисък и продълговат шкаф с покритие фурнир дъб.

-   ### Вътрешен дизайн на **трапезария**
    ![Вътрешен дизайн на трапезария](изтънчени-интериорни-решения-за-просторна-къща/вътрешен-дизайн-на-трапезария.jpg)
-   ### Интериор на **трапезария**
    ![Интериор на трапезария](изтънчени-интериорни-решения-за-просторна-къща/интериор-на-трапезария.jpg)

Стилната трапезария се състои от маса и осем стола. Масата е в цвят дъб, а столовете са тапицирани с дамаска, подобна на дамаската на меката мебел в хола в пределно светъл бежово-сив нюанс. Над трапезната маса се спускат три висящи на дълги кабели черни лампи с форма на полукапсула.

![Вътрешен дизайн на кухня](изтънчени-интериорни-решения-за-просторна-къща/вътрешен-дизайн-на-кухня.jpg)
### Вътрешен дизайн на **кухня**

В кухнята може да се впечатлите приятно, но не и да се изненадате, тъй като и тук продължаваме да следваме тенденциите в минимализма. Окаченият таван и подът са в бяло. Кухненските шкафове са разположени Г-образно. Изработени са от МДФ, а видимите им части са покрити с фурнир дъб или с бяла полиуретанова боя с гланцов ефект.

-   ### Интериор на **кухня**
    ![Интериор на кухня](изтънчени-интериорни-решения-за-просторна-къща/интериор-на-кухня.jpg)
-   ### Интериорен дизайн на **кухня**
    ![Интериорен дизайн на кухня](изтънчени-интериорни-решения-за-просторна-къща/интериорен-дизайн-на-кухня.jpg)
-   ### Обзавеждане на **кухня**
    ![Обзавеждане на кухня](изтънчени-интериорни-решения-за-просторна-къща/обзавеждане-на-кухня.jpg)

Кухненските плот и гръб са направени от технически камък в бяло. Кухнята разполага с остров – просторен шкаф, плот за работа, мивка, маса и още нещо. Оценяваме мултифункционалността на подобни мебели и с удоволствие ги включваме в своите проекти.

![Интериор на коридор](изтънчени-интериорни-решения-за-просторна-къща/интериор-на-коридор.jpg)
### Интериор на **коридор**

Обемно-пространственото решение в коридора изисква да бъде спазен основният принцип на минимализма за чистота и простота. Окаченият таван е бял. Стените също са обработени с бял латекс. Подовата настилка е гранитогрес в бяло. Единствените по-тъмни елементи от обзавеждането са тъмнокафявите рамки на вратите, рамките, придаващи завършеност на цилиндричните стенни лампи в сребристо, както и входната врата.

-   ### Обзавеждане на **коридор**
    ![Обзавеждане на коридор](изтънчени-интериорни-решения-за-просторна-къща/обзавеждане-на-коридор.jpg)
-   ### Вътрешен дизайн на **коридор**
    ![Вътрешен дизайн на коридор](изтънчени-интериорни-решения-за-просторна-къща/вътрешен-дизайн-на-коридор.jpg)

Дизайнът е лишен от излишни детайли и сложен завършек. Дори елементи като радиаторите, които всекидневната необходимост налага, са деликатно прикрити чрез бяла решетка. Единствената декорация са две големи кашпи с цветя. Входното антре отвежда към стълбите. Подовата им настилка е камък. Парапетът е комбинация от дърво, метал и стъкло. Прозорците на стълбището разкриват прекрасната панорамна гледка отвън.

![Интериорен дизайн на овална стая](изтънчени-интериорни-решения-за-просторна-къща/интериорен-дизайн-на-овална-стая.jpg)
### Интериорен дизайн на **овална стая**

Архитектурата на къщата е достатъчно нестандартна, за да ни даде свобода да развихрим фантазията си. На първия етаж се намира овалната стая, която има множество предназначения и предлага безброй възможности. Всички те са обединени от идеята за прекарване на споделеното с най-близките време в приятна атмосфера, съчетаваща елегантност и уют. Стаята може да бъде определена като дневна – място, където родителите могат да разпуснат, да почетат книга, да погледат телевизия или да поиграят с децата си, които имат доста просторно поле за изява.

-   ### Интериор на **овална стая**
    ![Интериор на овална стая](изтънчени-интериорни-решения-за-просторна-къща/интериор-на-овална-стая.jpg)
-   ### Мебели и обзавеждане на **овална стая**
    ![Мебели и обзавеждане на овална стая](изтънчени-интериорни-решения-за-просторна-къща/мебели-и-обзавеждане-на-овална-стая.jpg)
-   ### Вътрешен дизайн на **овална стая**
    ![Вътрешен дизайн на овална стая](изтънчени-интериорни-решения-за-просторна-къща/вътрешен-дизайн-на-овална-стая.jpg)
-   ### Интериорен дизайн на **овална стая**
    ![Интериорен дизайн на овална стая](изтънчени-интериорни-решения-за-просторна-къща/интериорен-дизайн-овална-стая.jpg)    

Окаченият таван отново е бял, а видимата част от стените е обработена с бял латекс. Голяма част от площта им е покрита с ламперия от МДФ в цвят дъб или в бяло с гланцов ефект, а също и с библиотеки и рафтове. Подът е покрит с паркет. Мебелировката е пестелива: кожен диван в топло кафяво и барбарон в бяло, съчетани с холна масичка, напомняща онази в хола. Мебелите гледат към телевизор, свързан с игрова конзола. Прозорците са френски. Тук използвахме един от малкото инструменти, чрез които се придава характер на лишения от декорация минималистичен интериор – светлината. Въздействието на дневната светлина се прецизира с помощта на нежни пердета и плътни завеси в два нюанса на бежовото.

![Интериор на спалня](изтънчени-интериорни-решения-за-просторна-къща/интериор-на-спалня.jpg)
### Интериор на **спалня**

Преминаваме към втория етаж на къщата, където се намират спалните. Към спалнята на родителите води антре. В това лично пространство съчетахме студеното бяло, така характерно за стила на минимализма, с бежово и кафяво, за да направим атмосферата по-топла и уютна. За антрето избрахме цвят светло капучино. Снабдихме помещението с масичка от МДФ, с табуретка, с гардеробна от ПДЧ, осигуряваща възможност за подреждане на всичко необходимо така, че да бъде добре съхранено и лесно открито.

![Обзавеждане на спалня](изтънчени-интериорни-решения-за-просторна-къща/обзавеждане-на-спалня.jpg)
### Обзавеждане на **спалня**

В спалнята окаченият таван е бял, а стените са обработени с латекс в цвят капучино. Създадохме две стенни ниши, чиято видима част е изработена от камък. Нюанс капучино избрахме и за мокета, с който покрихме пода. Голямото пространство е отворено. Споделяме виждането на клиентите си, че спалнята не е място само за сън, т.е. само за легло и нощни шкафчета. Добавихме два бели комода, шкаф и рафтове от МДФ, кръгла холна масичка, два двуместни дивана и лежанка, тапицирани с бяла дамаска. Избрахме подходящ текстил в бежово-кафяво.

![Вътрешен дизайн на детска стая за близнаци](изтънчени-интериорни-решения-за-просторна-къща/вътрешен-дизайн-на-детска-стая-за-близнаци.jpg)
### Вътрешен дизайн на **детска стая за близнаци**

На втория етаж се намира и стаята на близнаците. Тук си позволихме да се отдалечим от минималистичните принципи, без да забравяме водещия стил, който следваме в интериора на къщата.Белият таван, светлите стени и текстилът в бежово се явяват продължение на останалата част от проекта за реконструкция. Материалът и обработката на повърхността на мебелите – също: леглата, бюрата, шкафовете и рафтовете са изработени от МДФ и покрити с МДФ фурнир или с полиуретанова боя в бяло.

![Интериорен дизайн на детска стая за близнаци](изтънчени-интериорни-решения-за-просторна-къща/интереиорен-дизайн-на-детска-стая-за-близанаци.jpg)
### Интериорен дизайн на **детска стая за близнаци**

Избрахме и удобен двуместен диван в бежово. Новото тук са бонбонените цветове на полилеите, ярките тонове на пластмасовите детски мебели за игра, свежите барбарони в жълто и зелено, шарените играчки навсякъде в помещението. На децата е оставено достатъчно свободно пространство за изява. Дори леглата им са разположени в двата края на стаята.

![Интериор на детска стая](изтънчени-интериорни-решения-за-просторна-къща/интериор-на-детска-стая.jpg)
### Интериор на **детска стая**

Другата детска стая в дома превърнахме в своеобразен символ на деликатността: прости линии на дизайна на мебелите, неутрално бяло и бежово, изключително нежно екрю, бледорозово и светлосиво. Покрихме пода с ламинат. Подходихме с разбиране към нуждите на детето. Затова в детската стая има няколко функционални зони. 

![Обзавеждане на детска стая](изтънчени-интериорни-решения-за-просторна-къща/обзавеждане-на-детска-стая.jpg)
### Обзавеждане на **детска стая**  

Една от стените е изцяло заета от система от шкафове и гардероби от МДФ с покритие от бяла полиуретанова боя и акценти от МДФ фурнир. Тя присъства във всяка една от функционалните зони по различен начин: до мястото за работа на бюро тази система е библиотека; в средната си част срещу спалнята е TV шкаф; в другия край на стаята, където се намира зоната, напомняща на хол, е голям гардероб.

![Интериор на дневна](изтънчени-интериорни-решения-за-просторна-къща/интериор-на-дневна.jpg)
### Интериор на **дневна**

Вече се намираме на третия етаж на къщата. Тук има още една дневна, включваща хол, трапезария и кухня. Това решение е практично, а изпълнението му – красиво. Отново заложихме на изчистените линии, минималната декорация и неутралните цветове. Таванът и стените в хола са бели, а подовата настилка е естествен паркет. Диванът тапицирахме с дамаска в екрю. Чрез четирите ниши в стената зад него създадохме изкуствени обеми, които да внесат живот в пространството. Видимите части на нишите покрихме с МДФ фурнир.

![Интериорен дизайн на дневна](изтънчени-интериорни-решения-за-просторна-къща/интериорен-дизайн-на-дневна.jpg)
### Интериорен дизайн на **дневна**

На другата стена зад холния ъгъл окачихме платно, представящо златист залез. Добавихме кръгъл килим в цвят капучино и ниска холна масичка с метални крака и плот от МДФ, покрит с бяла полиуретанова боя. TV шкафът на отсрещната стена е от същия материал. Стената зад телевизора е облицована с декоративен камък. Трапезната маса е със семпъл дизайн: метална основа и кръгъл плот, покрит с МДФ фурнир. Столовете са бели. С избора им заложихме на комфорта.

-   ### Вътрешен дизайн на **кухня**
    ![Вътрешен дизайн на кухня](изтънчени-интериорни-решения-за-просторна-къща/вътрешен-дизайн-кухня.jpg)
-   ### Обзавеждане на **кухня**
    ![Обзавеждане на кухня](изтънчени-интериорни-решения-за-просторна-къща/обзавеждане-кухня.jpg)

Кухнята на третия етаж е по-малка от тази на първия, но не й отстъпва нито по дизайн, нито по функционалност. Материалът на разположените П-образно шкафове е МДФ. Покритието е комбинирано – МДФ фурнир и бяла полиуретанова боя. Всички уреди са вградени. Белите плот и гръб са изработени от технически камък. Подовата настилка е гранитогрес.

![Интериор на кабинет](изтънчени-интериорни-решения-за-просторна-къща/интериор-на-кабинет.jpg)
### Интериор на **кабинет**

Кабинетът е слънчево помещение в цветовете на цялата къща – бяло и бежово-кафяво. Това е пространство на уединение и вдъхновение, в което оригиналните идеи са добре дошли. Всички мебели са изработени от МДФ, а покритието им е комбинация от МДФ фурнир и бяла полиуретанова боя.

![Интериорен дизайн на кабинет](изтънчени-интериорни-решения-за-просторна-къща/интериорен-дизайн-на-кабинет.jpg)
### Интериорен дизайн на **кабинет**

На една от стените монтирахме шкафове на три нива, в които да се архивират важните документи. В центъра на същата стена е телевизорът. Избрахме голямо бюро и удобен офис-стол. В кабинета има още холна маса и двуместен диван в бяло.

-   ### Вътрешен дизайн на **спалня**
    ![Вътрешен дизайн на спалня](изтънчени-интериорни-решения-за-просторна-къща/вътрешен-дизайн-спалня.jpg)
-   ### Интериор на **спалня**
    ![Интериор на спалня](изтънчени-интериорни-решения-за-просторна-къща/интериор-спалня.jpg)

Цветовите решения и материалите, от които са изработени мебелите в спалнята на третия етаж на къщата, не биха могли да ви изненадат. Бял таван, бели стени, ламперия от МДФ фурнир, естествен паркет. Голямо легло с повдигащ механизъм, тапицирано с дамаска. Гардероб, комод, бюро, нощно шкафче и стенни рафтове. Всичко необходимо за пълноценната почивка и подготовката за успешния работен ден, събрано на едно място.