---
layout: blogpost
title: '(Феерия) в бяло'
description: 'Представяли ли сте си дома си в бяло? Големи и светли пространства, лъскави повърхности и причудливи мозайки и всичко подчертава чистотата и изяществото. Ще ви покажем един от последните ни проекти, в който доказахме, че този цвят, който обикновено е несправедливо подценяван, придава съвсем различна визия на дома.'
date: 2012-04-23 
legacy: 'http://www.interiorendizain.com/2012/04/blog-post_23.html'
cover: 'http://hub.acherno.com/svn/tiho-byalo/Facebook/01-h-f.jpg'
images:
  -
    url: 'http://hub.acherno.com/svn/tiho-byalo/Facebook/01-h-f.jpg'
    file: 'феерия-в-бяло/интериорен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/tiho-byalo/Facebook/08-h.jpg'
    file: 'феерия-в-бяло/мебели-и-обзавеждане-на-всекидевна.jpg'
    tags: [livingroom]
  -
    url: 'http://hub.acherno.com/svn/tiho-byalo/Facebook/29-s-f.jpg'
    file: 'феерия-в-бяло/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/tiho-byalo/Facebook/26-b-f.jpg'
    file: 'феерия-в-бяло/интериор-на-баня.jpg'
    tags: [bathroom]
tags: [private, modern, livingroom, bedroom, bathroom, kitchen]
featured: true
firstPage: true
---
## **Интериор** в изящно **бяло**
Представяли ли сте си дома си в бяло? Големи и светли пространства, лъскави повърхности и причудливи мозайки и всичко подчертава чистотата и изяществото. Ще ви покажем един от последните ни проекти, в който доказахме, че този цвят, който обикновено е несправедливо подценяван, придава съвсем различна визия на дома.

![Интериорен дизайн на трапезария](феерия-в-бяло/интериорен-дизайн-на-трапезария.jpg)
### Интериорен дизайн на **трапезария**

В голямото общо помещение, което включва кухнята и всекидневната, допуснахме единствено ПДЧ плоскости в кафяво, наподобяващи естествен дървен материал. В пространството за кулинарни шедьоври поставихме мебели с гланцово покритие, които идеално се съчетаха с иноксовите уреди. Скритото осветление под формата на луни над шкафовете и диодни ленти зад допълнително изградените панели създава приятна атмосфера, а лавиците в кафяво в дъното са идеални за снимки и кулинарни книги. Трапезарната маса завършва ансамбъла и осъществява прехода към хола.

![Мебели и обзавеждане на всекидневна](феерия-в-бяло/мебели-и-обзавеждане-на-всекидевна.jpg)
### Мебели и обзавеждане на **всекидневна**

Там създадохме един своеобразен оазис, в който нашите клиенти да отдъхнат от дългия натоварен ден - пред телевизора, на удобния разтегателен фотьойл с книга в ръка или просто загледани в биокамината в ъгъла. Големият бял диван съчетава едновременно комфорт и функционалност благодарение на допълнителните плоскости отстрани, сякаш създадени за поставка на чаша с изкрящо червено вино.

Особено атрактивни са и светещите панели на стената, заобиколени от причудлива декоративна мозайка, както и нестандартните лампи, които се спускат от тавана.

![Интериорен дизайн на спалня](феерия-в-бяло/интериорен-дизайн-на-спалня.jpg)
### Интериорен дизайн на **спалня**

А какво ни очаква в спалнята? Една елегантна дантелена феерия под формата на релефни тапети, разположени на изградения зад леглото панел. Няколкото ниши, изпълнени със свещи, помагат за създаването на една романтична атмосфера, а нежните пердета от органза напомнят за неподправено изящество. Далеч от клишираните нощни шкафчета, тук поставихме нисък плот, който е не по-малко функционален, а изглежда доста по-стилен.

![Интериор на баня](феерия-в-бяло/интериор-на-баня.jpg)
### Интериор на **баня**

На фона на релакса, който сякаш обхваща целия апартамент, банята е помещението, в което всеки би се почувствал като прероден. Искахме да създадем място, което да предизвиква въздишка от удоволствие и да оставя всяка лоша мисъл далече. И ето нашата визия на този земен рай – ламиниран паркет и плоскости в кафяво, красива бяла санитария и малки туфички зеленина, заобиколена от бели камъчета, Всичко това допълнено от множество аромати благодарение на различните благоухания, подредени около ваната.

И ако това не е съвършенство...