---
layout: /blog/post.ect
title: 'Скритото осветление в (интериорния дизайн)'
description: 'Последните години в интериора навлязоха окачените тавани и различни декоративни елементи, изработени от гипсокартон. Освен че освежават и раздвижват дизайна на стаите, те са отлична база за поставяне на различни видове скрито осветление.'
date: 2012-03-27
legacy: 'http://www.interiorendizain.com/2012/03/blog-post_27.html'
images:
  -
    url: 'http://hub.acherno.com/svn/nostalgiq/Facebook/24-h.bmp'
    file: 'скритото-осветление-в-интериорния-дизайн/интериор-на-трапезария.jpg'
    tags: [retro, kitchen]
  -
    url: 'http://hub.acherno.com/svn/rozovo-lilavi-mechti/Facebook/03-h.jpg'
    file: 'скритото-осветление-в-интериорния-дизайн/интериорен-дизайн-на-всекидневна.jpg'
    tags: [contemporary, livingroom]
  -
    url: 'http://hub.acherno.com/svn/tri-cvqta-oranjevo/Facebook/07-h.bmp'
    file: 'скритото-осветление-в-интериорния-дизайн/вътрешен-дизайн-на-трапезария.jpg'
    tags: [contemporary, kitchen]
  -
    url: 'http://hub.acherno.com/svn/tzvetovete-na-teletza/Facebook/01.8-h.jpg'
    file: 'скритото-осветление-в-интериорния-дизайн/интериор-на-хол.jpg'
    tags: [contemporary, livingroom]
tags: [private, contemporary, modern, livingroom, kitchen]
---
## Интериори със **скрито осветление**
Последните години в интериора навлязоха окачените тавани и различни декоративни елементи, изработени от гипсокартон. Освен че освежават и раздвижват дизайна на стаите, те са отлична база за поставяне на различни видове скрито осветление.

То може да бъде разглеждано както от естетична гледна точка, така и от функционална. Това е лесен начин да върнете живота в тъмните помещения, както и да създадете уникален акцент. В зависимост от желания ефект можете да избирате сред различни дебелини на плоскостите, а за осветителните тела да се спрете на диоди, ленти или луни.

![Интериор на трапезария](скритото-осветление-в-интериорния-дизайн/интериор-на-трапезария.jpg)
### Интериор на **трапезария**

В най-опростения вариант скритото осветление се монтира зад специално поставени плоскости, следващи линията на тавана. Широчината им варира, но обикновено не надвишава 40-50 см. В този наш проект сме използвали лента, допълнена от красивите лампи в ретро стил.

![Интериорен дизайн на всекидневна](скритото-осветление-в-интериорния-дизайн/интериорен-дизайн-на-всекидневна.jpg)
### Интериорен дизайн на **всекидневна**

В много от панелните жилища се случва таваните да се напукат без да споменаваме кривините, които се появяват още при строителството. Ако и вие имате същия проблем и искате да спестите шпакловане, а същевременно и да разположите допълнително осветление, можете да се възползвате от следващата ни идея. Тук сме поставили няколко плоскости, които обхващат целия таван с изключение на няколко фуги, които да разчупят оптично тавана и да създадат контраст с луните, разположени в краищата им.

![Вътрешен дизайн на трапезария](скритото-осветление-в-интериорния-дизайн/вътрешен-дизайн-на-трапезария.jpg)
### Вътрешен дизайн на **трапезария**

Никоя домакиня не би отказала допълнително лампи в кухнята. За да е светло и удобно тук комбинирахме осветление, което рамкира тавана, но същевременно изградихме и отделни панели под формата на арки, които обграждат и трапезарната част. Те не отнемат от общото пространство и успешно могат да допълнят цветовата гама в помещението. А освен всичко друго създават една чудесна атмосфера.

[![Интериор на хол](скритото-осветление-в-интериорния-дизайн/интериор-на-хол.jpg)](http://acherno.bg/интериорен-дизайн/апартамент/цветовете-на-телеца/обзавеждане.html)
### Интериор на **хол**

За онези от вас, които харесват по-нестандартния и разчупен дизайн, е последното ни предложение. То променя драстично изгледа и е много подходящо за по-просторни стаи. Тук скритото осветление е разположено единствено по тавана, а самите гипсови плоскости създават завършени форми, спускайки се и по стените. Успешно се комбинират с друг вид осветление или могат да бъдат интегрирани в дизайна на помещението чрез поставяне на тапет в средната им част. Въпрос на фантазия и виждане.


Без значение коя идея ви допада най-много, имайте предвид, че скритото осветление ще промени общия изглед на стаята, в която го поставяте, ще я направи по-приветлива и излязла под умелата ръка на интериорен дизайнер. Превърнете дома си във ваш собствен шедьовър и се радвайте на меката светлина, обхващаща пространството.

