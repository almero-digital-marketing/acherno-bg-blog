---
layout: blogpost
title: 'Стикери (за декорация)'
description: 'Ще ви покажем някои от нашите проекти, в които сме поставяли стикери в различни помещения и как последните променят облика си за минути. Ако харесвате подобен род декорация има много начини да се сдобиете с такава – било от строителните хипермаркети или от множество фирми в интернет, които предлагат и изработването по индивидуален дизайн.'
date: 2012-04-10 
legacy: 'http://www.interiorendizain.com/2012/04/blog-post_10.html'
images:
  -
    url: 'http://hub.acherno.com/svn/variacii-v-kafqvo/Facebook/12-h.jpg'
    file: 'стикери-за-декорации/вътрешен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/vsichko-si-ima-istoria/Facebook/01-h.jpg'
    file: 'стикери-за-декорации/мебели-и-обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/portokalov-sok/Facebook/22.jpg'
    file: 'стикери-за-декорации/интериорен-дизайн-на-детска-стая.jpg'
    tags: [nursery]
  -
    url: 'http://hub.acherno.com/svn/tzvetovete-na-teletza/Facebook/12-k_f.jpg'
    file: 'стикери-за-декорации/интериор-на-антре.jpg'
    tags: [other]
tags: [private, contemporary, livingroom, nursery, other]
featured: true
---
## **Разчупване** на **интериора**
Те навлязоха в съвременния интериор и вероятно ще задържат позициите си задълго. Този лесен и достъпен начин за трансформиране на стените вкъщи позволява бързо променяне и разчупване в дизайна на дома. Освен това лесно могат да заместят картини и други аксесоари, а най-голямото им преимущество е, че винаги могат да бъдат премахнати или заменени с други без това да се отразява на целостта на повърхността, върху която са поставени.

Единственото условие за сполучливото им залепване е избраната стена да е чиста, вече боядисана и изсъхнала. При неравности препоръчително е използването на шкурка, а поставянето е въпрос на минути.

Ако харесвате подобен род декорация има много начини да се сдобиете с такава – било от строителните хипермаркети или от множество фирми в интернет, които предлагат и изработването по индивидуален дизайн. Изборът сред десени, размери и цветове е огромен и позволява голяма игра с крайния продукт.

Ще ви покажем някои от нашите проекти, в които сме поставяли стикери в различни помещения и как последните променят облика си за минути.

![Вътрешен дизайн на всекидневна](стикери-за-декорации/вътрешен-дизайн-на-всекидневна.jpg)
### Вътрешен дизайн на **всекидневна**

Имайте предвид, че е препоръчително да следвате цветовата гама в избраната стая, за да не претрупвате и нарушавате вече създадения ансамбъл. В конкретния случай стикерът, наподобяващ дръвче, е в кафяво и идеално се комбинира както със завесите, така и с дивана.

![Мебели и обзавеждане на хол](стикери-за-декорации/мебели-и-обзавеждане-на-хол.jpg)
### Мебели и обзавеждане на **хол**

Тъй като шаблонът може да бъде изработен от няколко отделни компонента, са възможни различни комбинации при поставянето. В тази всекидневна сме съчетали флорални елементи и пеперуди. Чувствайте се свободни да експериментирате докато се получи уникалната декорация, която най-добре ще подхожда на вашия дом.

![Интериорен дизайн на детска стая](стикери-за-декорации/интериорен-дизайн-на-детска-стая.jpg)
### Интериорен дизайн на **детска стая**

Ако и във вашия апартамент сте подходили по-цветно и сте избрали различни гами за стените, успешно можете да поставите стикери в зависимост от основата. Така на оранжевата стена се появи бяло зайче, а на бялата – оранжева пеперудка. В детските стаи е особено подходящо поставянето на стикери, тъй като създават весело настроение без да се налага допълнително изрисуване. А след като детето порасне лесно могат да бъдат свалени.

![Интериор на антре](стикери-за-декорации/интериор-на-антре.jpg)
### Интериор на **антре**

Последната ни идея е как да разнообразите антрето. Тук са поставени два стикера, които са идентични, но обърнати на 180°. Единият в бяло, а другият в шоколадово – едновременно различни и допълващи се.

Така с един лесен трик можете да вдъхнете нов живот на дома си без това да ви коства сериозни финанси и време. Какво чакате?