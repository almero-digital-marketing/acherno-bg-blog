---
layout: blogpost
title: '(Фантастично обзавеждане) на детска стая'
description: 'Макар и пораснали, често се връщаме с носталгия в спомените си за детството. Сещаме се за приятели, случки, но винаги там присъства и детската стая, в която е било пълно с вълшебства и приключения. Тъй като смятаме, че това помещение носи своето очарование и трябва да е много специално за всяко дете, ще ви предложим няколко проекта за обзавеждане, които ще ви запленят.'
date: 2012-05-15
legacy: 'http://www.interiorendizain.com/2012/05/blog-post_15.html'
images:
  -
    url: 'http://hub.acherno.com/svn/beton-tuhla-i-zhelyazo/Facebook/01-d.jpg'
    file: 'фантастично-обзавеждане-на-детска-стая/вътрешен-дизайн-на-детска-стая.jpg'
    tags: [contemporary]
  -
    url: 'http://hub.acherno.com/svn/new-york/Facebook/08-d.jpg'
    file: 'фантастично-обзавеждане-на-детска-стая/мебели-и-обзавеждане-на-детска-стая.jpg'
    tags: [modernclassic]
  -
    url: 'http://hub.acherno.com/svn/vremeto/Facebook/04-d.bmp'
    file: 'фантастично-обзавеждане-на-детска-стая/интериор-на-детска-стая.jpg'
    tags: [contemporary]
  -
    url: 'http://hub.acherno.com/svn/tavanite/Site/3D/09-db_f.jpg'
    file: 'фантастично-обзавеждане-на-детска-стая/интериорен-дизайн-на-детска-стая.jpg'
    tags: [contemporary]
tags: [private, contemporary, modernclassic, nursery]
---
## Модерно обзавеждане и **интериор на детска стая** 
Макар и пораснали, често се връщаме с носталгия в спомените си за детството. Сещаме се за приятели, случки, но винаги там присъства и детската стая, в която е било пълно с вълшебства и приключения. Тъй като смятаме, че това помещение носи своето очарование и трябва да е много специално за всяко дете, ще ви предложим няколко проекта за обзавеждане, които ще ви запленят.

![Интериорен дизайн на детска стая](фантастично-обзавеждане-на-детска-стая/вътрешен-дизайн-на-детска-стая.jpg)
### Интериорен дизайн на **детска стая**

Постарайте се да осигурите максимално количество светлина, поставете големи прозорци, за да може да разчитате на естественото осветление. Имайте предвид, че трябва да съобразите пространството според нуждите на вашето дете. По-малките изискват повече място за игра, но също и шкафчета и рафтчета за всички играчки и скъпоценности. Не забравяйте, че важен е и подбора на цветовете – колкото по-шарено, толкова по-добре.

![Мебели и обзавеждане на детска стая](фантастично-обзавеждане-на-детска-стая/мебели-и-обзавеждане-на-детска-стая.jpg)
### Мебели и обзавеждане на **детска стая**

За малката принцеса е тази приказка в розово. Отново сме акцентирали на френски прозорци, допълнени от лунички по тавана. Столът към малкото бяло бюро съответства на десена на шарените завеси, а допълнителния матрак позволява преспиването на още едно дете в някоя магическа нощ.

![Интериор на детска стая](фантастично-обзавеждане-на-детска-стая/интериор-на-детска-стая.jpg)
### Интериор на **детска стая**

Ако имате щастието да отглеждате двама малчугана, можете да се възползвате от следващото ни предложение. Разполагането на две легла по протежението на стената позволява откриването на повече  свободно пространство, а множеството шкафове са практични и удобни както за прибирането на дрехите, така и за всичко останало. Бюрото също е неизменна част от стаята, както и специалните лампи над леглата, които позволяват на любознателните да почетат преди лягане.

![Интериорен дизайн на детска стая](фантастично-обзавеждане-на-детска-стая/интериорен-дизайн-на-детска-стая.jpg)
### Интериорен дизайн на **детска стая**

Ето една идея и за помещението на подрастващия тийнейджър. Вече по-малко цветове за сметка на функционалност. Тук разположихме две етажерки, за да използваме максимално пространството около прозореца и заложихме на тропическа тематика – тюркоазено и сламено, голям постер с прекрасен плаж и подходящи като десен щори.

Ако имате колебания при избора на обзавеждане на детската стая, следвайте интересите на своето дете. То само ще ви подскаже какво би го накарало да се чувства добре и от какво има нужда. Защото това е неговото място в дома и трябва да бъде идеално.