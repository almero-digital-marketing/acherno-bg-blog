---
layout: /blog/post.ect
title: '(Съвременен интериор) на оптика'
description: 'Интериорният дизайн на публичните пространства е пряко повлиян от тяхната функция. Когато впечатленията на партньори, колеги, клиенти или пациенти зависят от този облик на бизнеса, ние сме насреща, за да предложим оптималното решение, съобразено с предназначението на помещението и с конкретните нужди, произтичащи от характера на професионалната дейност. Представяме ви съвременно изпълнение на елегантен интериор на оптика с класически елементи, свидетелстващ за безпогрешно чувство за стил и внушаващ доверие, когато става дума за важните неща.'
author: Изабел Йорданова
date: 2016-02-08
firstPage: true
images:
  -
    url: 'http://hub.acherno.com/svn/prizma/Site/3D/1-o-F.bmp'
    file: 'съвременен-интериор-на-оптика/интериорен-дизайн-на-оптика.jpg'
    tags: [other]
  -
    url: 'http://hub.acherno.com/svn/prizma/Site/3D/5-o-F.bmp'
    file: 'съвременен-интериор-на-оптика/обзавеждане-на-оптика.jpg'
    tags: [other]
  -
    url: 'http://hub.acherno.com/svn/prizma/Site/3D/3-o-F.bmp'
    file: 'съвременен-интериор-на-оптика/дизайн-на-оптика.jpg'
    tags: [other]
  -
    url: 'http://hub.acherno.com/svn/prizma/Site/3D/2-o-F.bmp'
    file: 'съвременен-интериор-на-оптика/интериор-на-оптика.jpg'
    tags: [other]
  -
    url: 'http://hub.acherno.com/svn/prizma/Site/3D/4-o-F.bmp'
    file: 'съвременен-интериор-на-оптика/мебели-и-обзавеждане-на-оптика.jpg'
    tags: [other]
tags: [public, contemporary, classic, other]
---
## Надеждност, **елегантност и стил**
Интериорният дизайн на публичните пространства е пряко повлиян от тяхната функция. Когато впечатленията на партньори, колеги, клиенти или пациенти зависят от този облик на бизнеса, ние сме насреща, за да предложим оптималното решение, съобразено с предназначението на помещението и с конкретните нужди, произтичащи от характера на професионалната дейност. Представяме ви съвременно изпълнение на елегантен интериор на оптика с класически елементи, свидетелстващ за безпогрешно чувство за стил и внушаващ доверие, когато става дума за важните неща. В случая приоритетът е грижа за зрението под възможно най-красивата форма. Разнообразието от комбинации за очила е показано подобаващо и прави процеса по избирането им приятен.

![Интериорен дизайн на оптика](съвременен-интериор-на-оптика/интериорен-дизайн-на-оптика.jpg)
### Интериорен дизайн на **оптика**

Всички интериорни решения, които клиентите ни взеха с наша помощ, са внимателно обмислени с цел постигане на баланс в средата. Подовото покритие е светъл гранитогрес. Таванът е обработен с латекс в бяло. Монтирани са скрито осветление, луни на окачен таван от гипсокартон. За акцент добавихме още две осветителни тела в класически стил. Светлината е изключително важна в оптиката – в крайна сметка именно светлината е в основата на възможността за виждане.

![Обзавеждане на оптика](съвременен-интериор-на-оптика/обзавеждане-на-оптика.jpg)
### Обзавеждане на **оптика**

Ламперията по стените на помещението, както и всички мебели, изработени по поръчка, са от МДФ фурнир. Благородството на тъмнокафявото придава на обстановката усещане за уют и сигурност. Това усещане се допълва от каменната облицовка зад дивана и голямото работно бюро със заоблена форма, гланцов завършек в бяло и надпис в златисто.

![Дизайн на оптика](съвременен-интериор-на-оптика/дизайн-на-оптика.jpg)
### Дизайн на **оптика**

Диваните, офис-столовете и креслата в оптиката са тапицирани с кожа в тъмнокафяво. Масата, на която клиентите могат да седнат и да разгледат на спокойствие каталозите за рамки и стъкла, е с класически дизайн в преимуществено бяло и е изработена с внимание към детайла. Формата на повърхността ѝ е елипсовидна, краката ѝ са с декоративни извивки, а дребните елементи в златисто придават ненатрапчива царственост на тази мебел.

![Интериор на оптика](съвременен-интериор-на-оптика/интериор-на-оптика.jpg)
### Интериор на **оптика**

Вътрешната част на витрините е от МДФ, обработен с полиуретанова боя. Местата за излагане на рамките са осветени чрез LED лента, за да може дори най-малките детайли да не остават незабелязани. Рафтовете са стъклени. Долната част от стенните шкафове е с чекмеджета, които са практично решение за съхранение. Проектирахме шест по-малки свободностоящи витрини, разположени в близост до прозорците на оптиката, както и една по-голяма витрина в средата на пространството ѝ.

![Мебели и обзавеждане на оптика](съвременен-интериор-на-оптика/мебели-и-обзавеждане-на-оптика.jpg)
### Мебели и обзавеждане на **оптика**

До прозорците са поставени два рекламни проектора, чиято цел е да създават у клиентите по-пълна представа за продуктите. Освен това по стените има светещи рекламни пана – елементи от обзавеждането, които са с ключово значение предвид търговския характер на обекта.