---
layout: /blog/post.ect
title: '(Малък диамант), скрит в черупка от камък'
description: 'Интериорната концепция ни предоставя коктейл, забъркан със професионален похват и прецизен подход към материалите, съдържащ закачлив вишнев цвят, лъскави и отразяващи повърхности, светло дърво, изчистени  форми, светлина, простор и стил, оставящ усещане за хармония в контекста на модерен лайфстайл.'
date: 2010-01-27
legacy: 'http://www.interiorendizain.com/2010/01/blog-post.html'
images:
  -
    url: 'http://hub.acherno.com/svn/rozovo-lilavi-mechti/Facebook/14-k.jpg'
    file: 'малък-диамант-скрит-в-черупка-от-камък/интериор-на-антре.jpg'
    tags: [other]
  -
    url: 'http://hub.acherno.com/svn/rozovo-lilavi-mechti/Facebook/11-h.jpg'
    file: 'малък-диамант-скрит-в-черупка-от-камък/мебели-и-обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/rozovo-lilavi-mechti/Facebook/01-h.jpg'
    file: 'малък-диамант-скрит-в-черупка-от-камък/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/rozovo-lilavi-mechti/Facebook/21-s.jpg'
    file: 'малък-диамант-скрит-в-черупка-от-камък/вътрешен-дизайн-на-спалня.jpg'
    tags: [bedroom]
tags: [private, contemporary, bedroom, kitchen, other, livingroom]
---
## Едно **малко съкровище** на **интериорния дизайн**
Кокетен апартамент, които с точна доза романтичност, женственост с динамични, но омекотени тонове, ни провокира. Променяйки първоначалните представи за разпределение, дизайнерските решения създават една по - цялостна и хармонична визия, чиято функционалност се запазва и разгръща още - повече при новото подобрено разпределение. 

Интериорната концепция ни предоставя коктейл, забъркан със професионален похват и прецизен подход към материалите, съдържащ закачлив вишнев цвят, лъскави и отразяващи повърхности, светло дърво, изчистени  форми, светлина, простор и стил, оставящ усещане за хармония в контекста на модерен лайфстайл.

![Интериор на антре](малък-диамант-скрит-в-черупка-от-камък/интериор-на-антре.jpg)
### Интериор на **антре**

Да започнем от входното пространство. То се освобождава от няколко напълно излишни  стени като по този начин се дава възможност да се сложи вана в банята - нещо, на което клиента много държи и за което преди не е достигало място. Разширява се и се оформя един голям ъглов гардероб, в който е скрит бойлер и се поставят шкаф за обувки и портманто. 
Преходът между хола и антрето е изцяло стъклен, за да влиза естествена светлина, както и да се постигне визуално усещане за по - голямо пространство. 

![Мебели и обзавеждане на кухня](малък-диамант-скрит-в-черупка-от-камък/мебели-и-обзавеждане-на-кухня.jpg)
### Мебели и обзавеждане на **кухня**

Друг важен момент е разширяването на кухнята. Там също се премахва стена, която е разделяла пространството на две малки, тъмни и неприветливи помещения.

Така кухнята се отваря към хола като голямо светло пространство. Вече има място за всички необходими уреди, достатъчно шкафове, така полезни в малките жилища.Всички уреди са вградени. 
Цветовете са в решението на целия апартамент – много светло почти бяло дърво и меко наситено червено с препратки към лилаво.

![Интериорен дизайн на всекидневна](малък-диамант-скрит-в-черупка-от-камък/интериорен-дизайн-на-всекидневна.jpg)
### Интериорен дизайн на **всекидневна**

С премахването на стената между кухнята и дневната се дава свобода на светлината да нахлуе и да създаде едно ново усещане за отворено общо и просторно помещение, изпълнено със светлина и цветове. Това усещането се допълва и от френските прозорци, които заместват старите малки отвори, оставени по проекта на строителя. Така се разкрива и прекрасната гледка към голяма озеленена тераса, която преди дори не се е забелязвала. Получава  се сполучлива визуална измама  - сякаш хола и балкона са едно, а в допълнение с кухнята наистина се създава усещане за простор.

![Вътрешен дизайн на спалня](малък-диамант-скрит-в-черупка-от-камък/вътрешен-дизайн-на-спалня.jpg)
### Вътрешен дизайн на **спалня**

Спалнята глези сетивата, запазвайки нежната си романтичност, въпреки оставеното работно място в нея. То е загатнато и не е съвсем ясно дали става въпрос за бюро или просто за тоалетка. Акцентът в спалнята е ръчно изрисуваната стена зад леглото. На лилавия фон се преплитат няколко стотици финни линии в различни нюанси. Цветовете от хола преливат и тук, но много по - нежни и загатнати. Лилавото присъства в нюансите на нежните люлякови цветове, омекотени от нежно розово и бяло. Помещението е намалено спрямо предишните си размери, но нищо от неговата функционалност не е загубено. Даже е спечелен един по - голям гардероб. Въпреки малката си квадратура далеч не изглежда претрупано или личено от въздух.

Като цяло в началото това беше един много проблемен апартамент. Лишен от функция, лишен от светлина, лишен от красота, накъсани пространства, които не можеха да бъдат овладяни адекватно. Беше като малък диамант, скрит в грозна черупка от камък. Струваше си всяко усилие, за да го извадим. Благодарение на екипа ни и на разбирането, приемането и доверието към идеите ни от страна на клиента (за което сме извънредно благодарни ), можем да покажем този диамант, вграден в нежно розово - лилаво бижу.