---
layout: /blog/post.ect
title: 'Романтичен (интериор на апартамент)'
description: 'Вече сме ви представяли идейни проекти за реконструкция на жилища с интериорен дизайн, който сме свикнали да наричаме класически – образцов. Впечатляваща е приемствеността между отделните епохи, оставили отпечатък върху тенденциите в архитектурата и интериорния дизайн. Това са връзки, за които често не си даваме сметка. Склонни да отдаваме приоритет на времето, в което живеем.'
author: Изабел Йорданова
date: 2015-05-05
firstPage: true
images:
  -
    url: 'http://hub.acherno.com/svn/freska/Facebook/8-12-s_f.bmp'
    file: 'романтичен-интериор-на-апартамент/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/freska/Facebook/4-13-h_f.jpg'
    file: 'романтичен-интериор-на-апартамент/интериор-на-хол-и-трапезария.jpg'
    tags: [livingroom]
  -
    url: 'http://hub.acherno.com/svn/freska/Site/3D/14-h_f.jpg'
    file: 'романтичен-интериор-на-апартамент/вътрешен-дизайн-на-хол-и-трапезария.jpg'
    tags: [livingroom]
  -
    url: 'http://hub.acherno.com/svn/freska/Site/3D/13-h_f.jpg'
    file: 'романтичен-интериор-на-апартамент/обзавеждане-на-хол-и-трапезария.jpg'
    tags: [livingroom]
  -
    url: 'http://hub.acherno.com/svn/freska/Facebook/5-15-k_f.jpg'
    file: 'романтичен-интериор-на-апартамент/интериор-на-кухня.jpg'
    tags: [kitchen]
  -
    url: 'http://hub.acherno.com/svn/freska/Facebook/5-14-k_f.jpg'
    file: 'романтичен-интериор-на-апартамент/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/freska/Site/3D/17-k-ya_f.jpg'
    file: 'романтичен-интериор-на-апартамент/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/freska/Facebook/3-09-b_f.jpg'
    file: 'романтичен-интериор-на-апартамент/вътрешен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/freska/Site/3D/03-b_f.jpg'
    file: 'романтичен-интериор-на-апартамент/интериор-на-баня.jpg'
    tags: [bathroom]
  -
    url: 'http://hub.acherno.com/svn/freska/Site/3D/06-b_f.jpg'
    file: 'романтичен-интериор-на-апартамент/интериорен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/freska/Facebook/1-07-a_f.jpg'
    file: 'романтичен-интериор-на-апартамент/вътрешен-дизайн-на-коридор.jpg'
    tags: [other]
  -
    url: 'http://hub.acherno.com/svn/freska/Facebook/1-08-a_f.jpg'
    file: 'романтичен-интериор-на-апартамент/интериор-на-коридор.jpg'
    tags: [other]
  -
    url: 'http://hub.acherno.com/svn/freska/Site/3D/11-k_f.jpg'
    file: 'романтичен-интериор-на-апартамент/обзавеждане-на-коридор.jpg'
    tags: [other]
  -
    url: 'http://hub.acherno.com/svn/freska/Facebook/9-10-wc_f.bmp'
    file: 'романтичен-интериор-на-апартамент/дизайн-на-тоалетна.jpg'
    tags: [bathroom]
  -
    url: 'http://hub.acherno.com/svn/freska/Facebook/9-11-wc_f.bmp'
    file: 'романтичен-интериор-на-апартамент/вътрешен-дизайн-на-тоалетна.jpg'
    tags: [bathroom]
  -
    url: 'http://hub.acherno.com/svn/freska/Facebook/7-07-sg_f.bmp'
    file: 'романтичен-интериор-на-апартамент/интериор-на-спалня-за-гости.jpg'
    tags: [bedroom]
  -
    url: 'http://hub.acherno.com/svn/freska/Site/3D/19-k-ya_f.bmp'
    file: 'романтичен-интериор-на-апартамент/обзавеждане-на-спалня-за-гости.jpg'
    tags: [bedroom]
  -
    url: 'http://hub.acherno.com/svn/freska/Facebook/8-13-s_f.bmp'
    file: 'романтичен-интериор-на-апартамент/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/freska/Site/3D/22-s_f.bmp'
    file: 'романтичен-интериор-на-апартамент/мебели-и-обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/freska/Site/3D/01-bs_f.jpg'
    file: 'романтичен-интериор-на-апартамент/вътрешен-дизайн-баня.jpg'
    tags: [bathroom]
  -
    url: 'http://hub.acherno.com/svn/freska/Facebook/2-06-bs_f.jpg'
    file: 'романтичен-интериор-на-апартамент/обзавеждане-баня.jpg'
    tags: [bathroom]
  -
    url: 'http://hub.acherno.com/svn/freska/Facebook/2-05-bs_f.jpg'
    file: 'романтичен-интериор-на-апартамент/интериор-баня.jpg'
    tags: [bathroom]
  -
    url: 'http://hub.acherno.com/svn/freska/Facebook/6-05-sd_f.bmp'
    file: 'романтичен-интериор-на-апартамент/интериорен-дизайн-на-детска-стая.jpg'
    tags: [nursery]
  -
    url: 'http://hub.acherno.com/svn/freska/Facebook/6-06-sd_f.bmp'
    file: 'романтичен-интериор-на-апартамент/вътрешен-дизайн-на-детска-стая.jpg'
    tags: [nursery]
tags: [private, modernclassic, livingroom, kitchen, bathroom, bedroom, other,nursery]
featured: true
---
## **Стил и елегантност** в пастелни тонове
Вече сме ви представяли идейни проекти за реконструкция на жилища с интериорен дизайн, който сме свикнали да наричаме класически – образцов. За да се стигне до класиката в широкия смисъл на думата обаче, винаги е необходима история. Впечатляваща е приемствеността между отделните епохи, оставили отпечатък върху тенденциите в архитектурата и интериорния дизайн. Това са връзки, за които често не си даваме сметка. Склонни да отдаваме приоритет на времето, в което живеем. Античните библиотеки, арки и изобщо форми се видоизменят през Средновековието, за да може Ренесансът да им вдъхне нов живот, а Класицизмът и Романтизмът да нанесат нови щрихи. Неслучайно най-известните сред децата представители на Немския романтизъм – Братя Грим, разказват средновековни истории, често разполагайки ги в ренесансова среда. Потопете се във вълшебството на историята, която този дом разказва.

![Интериор на хол и трапезария](романтичен-интериор-на-апартамент/интериор-на-хол-и-трапезария.jpg)
### Интериор на **хол и трапезария**

Пространство на мечти. Във всекидневната си послужихме с нежността на бледите цветове и със силата на няколко по-смели акцента. Таванът е в бяло. Избрахме четириъгълни плафони, излъчващи мека светлина. Стените са в цвят слонова кост. Подът е покрит с тъмен паркет. Съчетахме в едно библиотеката и холната секция и създадохме красива система в бяло, която монтирахме на стената в хола. Нейното продължение служи за условно разделяне на пространството между трапезарията и хола

![Вътрешен дизайн на хол и трапезария](романтичен-интериор-на-апартамент/вътрешен-дизайн-на-хол-и-трапезария.jpg)
### Вътрешен дизайн на **хол и трапезария**

Холният ъгъл е достатъчно просторен и удобен. Дамаската му е в прекрасно люляковолилаво – препратка към една идея по-светлата декоративна мазилка, която използвахме за стената в другия край на стаята. Покритието на холната маса е комбинация от бяло и аристократично тъмнокафяво.

![Обзавеждане на хол и трапезария](романтичен-интериор-на-апартамент/обзавеждане-на-хол-и-трапезария.jpg)
### Обзавеждане на **хол и трапезария**

Дизайнът на столовете и масата в трапезарията следва изисканата линия. Дървената конструкция на столовете е обработена с бяла полиуретанова боя. Масата, от друга страна, представлява съчетание на два материала и два цвята – МДФ и дърво, съответно в тъмнокафяво и в бяло. На стената в трапезарията, зад по-рядко срещаната мебел за сядане в бяло, напомняща пейка, си позволихме да се върнем назад във времето и да направим имитация на гледка през прозорец с форма на арка – пред погледа се разкриват зелени простори. С тази фреска ознаменувахме едно от емблематичните ренесансови открития – линейната перспектива. Фреската изобразява красив природен пейзаж, достоен за фон на сюжетите на новелите в „Декамерон“ на Бокачо.

![Интериор на кухня](романтичен-интериор-на-апартамент/интериор-на-кухня.jpg)
### Интериор на **кухня**

Кухнята е малка и кокетна, но това не означава, че не е функционална. Снабдена е с всичко необходимо за приготвянето на истински угощения. Шкафовете са изработени от МДФ и покрити с бяла полиуретанова боя. Всеки детайл е внимателно премислен. Вратичките им са фрезовани за разкош, а дизайнът на дръжките им е елегантен.

-   ### Вътрешен дизайн на **кухня**
    ![Вътрешен дизайн на кухня](романтичен-интериор-на-апартамент/вътрешен-дизайн-на-кухня.jpg)
-   ### Интериорен дизайн на **кухня**
    ![Интериорен дизайн на кухня](романтичен-интериор-на-апартамент/интериорен-дизайн-на-кухня.jpg)

Стените около шкафовете са покрити с бяла фрезована ламперия. Кухненският плот е изработен от технически камък. Гърбът на кухнята е оригинален – съставен е от десетки малки декоративни плочки в нежни цветове.

![Вътрешен дизайн на баня](романтичен-интериор-на-апартамент/вътрешен-дизайн-на-баня.jpg)
### Вътрешен дизайн на **баня**

В банята властват нежността и романтиката. Бялото и бледолилавото се съчетават, за да създадат усещане за абсолютен покой. Санитарията е бяла. Шкафовете, предлагащи място за цялата козметика и за всички аксесоари за баня, са изработени от ПВЦ, а дизайнът им се явява продължение на концепцията на дома – романтична визия, фокусирана върху детайлите: бял цвят, фрезовани врати, бледолилави декоративни пискюли. 

-   ### Интериор на **баня**
    ![Интериор на баня](романтичен-интериор-на-апартамент/интериор-на-баня.jpg)
-   ### Интериорен дизайн на **баня**
    ![Интериорен дизайн на баня](романтичен-интериор-на-апартамент/интериорен-дизайн-на-баня.jpg)

Някои плочки са едноцветни, други – фризови, а трети изобразяват деликатни лилави цветя. Обстановката те кара да се почувстваш насред огромно лавандулово поле, да си поемеш дълбока глътка въздух, за да усетиш аромата му и да събудиш за живот всяка клетка в тялото си. Изведнъж започва да вали топъл дъжд… всъщност си пуснал душа, за да завършиш сутрешния ритуал в банята.

![Вътрешен дизайн на коридор](романтичен-интериор-на-апартамент/вътрешен-дизайн-на-коридор.jpg)
### Вътрешен дизайн на **коридор**

В коридора всичко е светло – бяло или почти бяло. Линиите са изчистени, а дизайнът – класически. Бял таван. Стени, в горната си част обработени с латекс в нюанс слонова кост.

-   ### Интериор на **коридор**
    ![Интериор на коридор](романтичен-интериор-на-апартамент/интериор-на-коридор.jpg)
-   ### Обзавеждане на **коридор**
    ![Обзавеждане на коридор](романтичен-интериор-на-апартамент/обзавеждане-на-коридор.jpg)

Ламперия от МДФ, боядисана в бяло с полиуретанова боя, сливаща се с шкафовете и с вратите. Ярки пейзажи в бели рамки на фона на декоративна мазилка в слонова кост.    

![Дизайн на тоалетна](романтичен-интериор-на-апартамент/дизайн-на-тоалетна.jpg)
### Дизайн на **тоалетна**

Тоалетната е кокетна и допринася за романтичното „звучене“ на апартамента. Базови цветове са бялото и розовото, проектирано в латекса в горната част на стените и в подовите плочки. Тук също присъства архитектурният елемент на арката. Живот на помещението придават декоративните плочки, изобразяващи разцъфнали рози.

![Интериор на спалня за гости](романтичен-интериор-на-апартамент/интериор-на-спалня-за-гости.jpg)
### Интериор на **спалня за гости**

Спалнята за гости превърнахме в зона на духа. От центъра на тавана със светлини тип луна по края се спуска бял полилей от ковано желязо. Бледите нюанси – бяло и слонова кост, съчетахме с благородното тъмнокафяво на пода и на част от повърхността на мебелите.

![Обзавеждане на спалня за гости](романтичен-интериор-на-апартамент/обзавеждане-на-спалня-за-гости.jpg)
### Обзавеждане на **спалня за гости**

Две от стените в стаята са изцяло заети от система за съхранение, включваща библиотека, шкафове и гардероб. Тя е изработена от МДФ плоскости и се съчетава перфектно с класическия дизайн на останалите мебели в помещението – бюро, стол, две легла.

![Вътрешен дизайн на спалня](романтичен-интериор-на-апартамент/вътрешен-дизайн-на-спалня.jpg)
### Вътрешен дизайн на **спалня**

В спалнята за спокойствието отговарят деликатните пастелни нюанси – бяло, слонова кост и розово. Полилеят е от ковано желязо, боядисано в бяло. Леглото, шкафът над него, нощните шкафчета, комодът и големият гардероб също са бели. Чрез декоративния тапет на стената зад леглото, текстила и завесите в спалнята създадохме истинска феерия в розово.

-   ### Интериорен дизайн на **спалня**
    ![Интериорен дизайн на спалня](романтичен-интериор-на-апартамент/интериорен-дизайн-на-спалня.jpg)
-   ### Мебели и обзавеждане на **спалня**  
    ![Мебели и обзавеждане на спалня](романтичен-интериор-на-апартамент/мебели-и-обзавеждане-на-спалня.jpg)

На една от стените се развихрихме и смесихме красиви изображения на различни теми, като ги рамкирахме в бяло. Така сътворихме пространство за почивка, носещо наслада на сетивата.

![Вътрешен дизайн на баня](романтичен-интериор-на-апартамент/вътрешен-дизайн-баня.jpg)
### Вътрешен дизайн на **баня**

В тази баня заложихме на високото качество на материалите, на красотата и практичността. Единственият детайл, който се откроява на белия фон, са декоративните плочки, изобразяващи пъстри цветя.

-   ### Обзавеждане на **баня**
    ![Обзавеждане на баня](романтичен-интериор-на-апартамент/обзавеждане-баня.jpg)
-   ### Интериор на **баня**
    ![Интериор на баня](романтичен-интериор-на-апартамент/интериор-баня.jpg)

Избрахме ПВЦ шкаф с фрезовани врати, в който спокойно да се събират всички необходими тоалетни принадлежности. Когато се налага да избирате между две добри възможности, нашият съвет е: грабнете и двете. Това направиха клиентите ни, като решиха да съчетаят душ-кабината с вана.

![Интериорен дизайн на детска стая](романтичен-интериор-на-апартамент/интериорен-дизайн-на-детска-стая.jpg)
### Интериорен дизайн на **детска стая**

Концепцията за целия дом е вдъхновена от приказните мечти. Детското въображение оценява и най-невероятното в приказните сюжети. Любими персонажи от древногръцката митология до наши дни са мъдрите и не по-малко симпатични и добронамерени сови

![Вътрешен дизайн на детска стая](романтичен-интериор-на-апартамент/вътрешен-дизайн-на-детска-стая.jpg)
### Вътрешен дизайн на **детска стая**

Обзаведохме стаята в бяло и бледолилаво, като декорирахме една от стените с образите на четири сови – всяка от тях е различна, както всеки човек е различен. На стената зад голямото легло монтирахме множество шкафове, благодарение на които редът се запазва.