---
layout: /blog/post.ect
title: '(Обзавеждане на апартамент) в топли тонове'
description: 'За интериора на този апартамент в топли тонове си послужихме с вдъхновение от стиловите предпочитания на неговите собственици, свързани с непреходната елегантност на бежово-кафявата гама. Разнообразихме я с няколко петна в жълто, зелено и лилаво и най-вече с прецизното й нюансиране, доближаващо кафявото до оранжево-червеното или до цвета на прясно разораната плодородна почва, видяна на хоризонта по залез слънце.'
date: 2015-02-04
firstPage: true
cover: 'http://hub.acherno.com/svn/horizont/Site/3D/1.01-h_f.jpg'
images:
  -
    url: 'http://hub.acherno.com/svn/horizont/Site/3D/1.02-h_f.jpg'
    file: 'обзавеждане-на-апартамент-в-топли-тонове/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/horizont/Site/3D/1.03-h_f2.jpg'
    file: 'обзавеждане-на-апартамент-в-топли-тонове/интериор-на-хол.jpg'
    tags: [livingroom]
  -
    url: 'http://hub.acherno.com/svn/horizont/Site/3D/1.01-h_f.jpg'
    file: 'обзавеждане-на-апартамент-в-топли-тонове/мебели-и-обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/horizont/Site/3D/1.04-h_f.jpg'
    file: 'обзавеждане-на-апартамент-в-топли-тонове/интериор-на-кухня-и-трапезария.jpg'
    tags: [kitchen]
  -
    url: 'http://hub.acherno.com/svn/horizont/Site/3D/1.05-h_f.jpg'
    file: 'обзавеждане-на-апартамент-в-топли-тонове/мебели-и-обзавеждане-на-кухня-и-трапезария.jpg'
    tags: [kitchen]
  -
    url: 'http://hub.acherno.com/svn/horizont/Site/3D/2.03-k_f.bmp'
    file: 'обзавеждане-на-апартамент-в-топли-тонове/вътрешен-дизайн-на-коридор.jpg'
    tags: [other]
  -
    url: 'http://hub.acherno.com/svn/horizont/Site/3D/2.01-k_f.bmp'
    file: 'обзавеждане-на-апартамент-в-топли-тонове/обзавеждане-на-коридор.jpg'
    tags: [other]
  -
    url: 'http://hub.acherno.com/svn/horizont/Site/3D/2.02-k_f.bmp'
    file: 'обзавеждане-на-апартамент-в-топли-тонове/интериор-на-коридор.jpg'
    tags: [other]
  -
    url: 'http://hub.acherno.com/svn/horizont/Site/3D/6.01-d_f.jpg'
    file: 'обзавеждане-на-апартамент-в-топли-тонове/интериорен-дизайн-на-дрешник.jpg'
    tags: [other]
  -
    url: 'http://hub.acherno.com/svn/horizont/Site/3D/3.01-sL_f.jpg'
    file: 'обзавеждане-на-апартамент-в-топли-тонове/мебели-и-обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/horizont/Site/3D/3.02-sL_f.jpg'
    file: 'обзавеждане-на-апартамент-в-топли-тонове/интериор-на-спалня.jpg'
    tags: [bedroom]
  -
    url: 'http://hub.acherno.com/svn/horizont/Site/3D/4.01-sR_f.jpg'
    file: 'обзавеждане-на-апартамент-в-топли-тонове/интериорен-дизайн-спалня.jpg'
    tags: [bedroom]
  -
    url: 'http://hub.acherno.com/svn/horizont/Site/3D/4.02-sR_f.jpg'
    file: 'обзавеждане-на-апартамент-в-топли-тонове/вътрешен-дизайн-спалня.jpg'
    tags: [bedroom]
  -
    url: 'http://hub.acherno.com/svn/horizont/Site/3D/4.03-sR_f.jpg'
    file: 'обзавеждане-на-апартамент-в-топли-тонове/обзавеждане-спалня.jpg'
    tags: [bedroom]
  -
    url: 'http://hub.acherno.com/svn/horizont/Site/3D/5.02-t_f.bmp'
    file: 'обзавеждане-на-апартамент-в-топли-тонове/интериор-на-тоалетна.jpg'
    tags: [bathroom]
  -
    url: 'http://hub.acherno.com/svn/horizont/Site/3D/5.01-t_f.bmp'
    file: 'обзавеждане-на-апартамент-в-топли-тонове/вътрешен-дизайн-на-тоалетна.jpg'
    tags: [bathroom]
  -
    url: 'http://hub.acherno.com/svn/horizont/Site/3D/7.01-b_f.bmp'
    file: 'обзавеждане-на-апартамент-в-топли-тонове/обзавеждане-на-баня.jpg'
    tags: [bathroom]
  -
    url: 'http://hub.acherno.com/svn/horizont/Site/3D/7.02-b_f.bmp'
    file: 'обзавеждане-на-апартамент-в-топли-тонове/интериорен-дизайн-на-баня.jpg'
    tags: [bathroom]
tags: [private, contemporary, livingroom, kitchen, bathroom, bedroom, other]
---
## **Съчетание от цветове** и **представа за красота** простираща се отвъд хоризонта
Когато работим по изготвянето и осъществяването на проекти за реконструкция на жилища с вас – нашите клиенти, основната ни цел е да превърнем пространството между стените ви в дом; в място, което да изпълните със спомени, със споделени мигове, със смях, с любов и с топлина; в място, в което да се радвате на живота с най-близките си и да преживявате трудните моменти заедно. Първата стъпка към постигането на тази заветна цел е максимално да доближим вида на дома ви до вашия вкус и очаквания, така че в най-голяма степен да показва именно вашата идентичност. А това го можем.

За интериора на този апартамент в топли тонове си послужихме с вдъхновение от стиловите предпочитания на неговите собственици, свързани с непреходната елегантност на бежово-кафявата гама. Разнообразихме я с няколко петна в жълто, зелено и лилаво и най-вече с прецизното й нюансиране, доближаващо кафявото до оранжево-червеното или до цвета на прясно разораната плодородна почва, видяна на хоризонта по залез слънце.

![Интериорен дизайн на хол](обзавеждане-на-апартамент-в-топли-тонове/интериорен-дизайн-на-хол.jpg)
### Интериорен дизайн на **хол**

Холът е светъл и просторен. Отделен е от кухнята и трапезарията чрез разположението си, без врата и това създава допълнително усещане за свободно пространство. Таванът е бял, окачен по края, с поставени светлини тип луна. Окачената част от тавана е боядисана с латекс в специфичен нюанс на кафявото, включващ оранжеви оттенъци. В същия цвят са спускащите се от тавана до пода завеси, чрез които светлината, идваща от прозорците, може да се регулира. За стените избрахме пределно светлия вариант на същия цвят, но стигащ почти до бяло. Подът е покрит с трислоен паркет в изискано тъмнокафяво. Стилният ъглов диван е тапициран с изкуствена кожа в светъл графитен нюанс и декориран с възглавнички в същия цвят и в цвета на окачения таван и завесите. Останалите мебели също са с изчистен дизайн.

-   ### Интериор на **хол**
    ![Интериор на хол](обзавеждане-на-апартамент-в-топли-тонове/интериор-на-хол.jpg)
-   ### Мебели и обзавеждане на **хол**
    ![Мебели и обзавеждане на хол](обзавеждане-на-апартамент-в-топли-тонове/мебели-и-обзавеждане-на-хол.jpg)

Холната секция в стандартния й вид липсва. Комбинацията се състои от няколко компонента, изработени от МДФ фурнир: ниска холна масичка с квадратна форма, разположена върху сив килим с дълга нишка; нисък дълъг шкаф под телевизора, поставен директно на пода; още два шкафа с вертикално издължена форма. На стената над дивана – няколко платна в преобладаващо жълто, силно напомнящи на фрагменти от картини на Климт, но създадени доста години след тях.

![Мебели и обзавеждане на кухня и трапезария](обзавеждане-на-апартамент-в-топли-тонове/мебели-и-обзавеждане-на-кухня-и-трапезария.jpg)
### Мебели и обзавеждане на **кухня и трапезария**

Преходът от хола към трапезарията и кухнята се осъществява плавно. И тук таванът е бял, окачен и боядисан в оранжево-кафяво по края. Цветът е използван и за акцент при по-малките детайли в интериора: продълговатите покривки за маса и част от декоративните плочки на гърба на кухнята. Стените отново са обработени с латекс в бледия вариант на този цвят. Промяна настъпва в настилката на пода – тук тя е от плочки в светлобежово, имитиращи паркет.

![Интериор на кухня и трапезария](обзавеждане-на-апартамент-в-топли-тонове/интериор-на-кухня-и-трапезария.jpg)
### Интериор на **кухня и трапезария**

Масивната маса в тъмен дървесен цвят е разположена до прозореца. Съчетана е с четири стола с изчистен дизайн, тапицирани в светлосиво. Шкафовете в кухнята са с Г-образна форма. Изработени са от МДФ. Кухненският плот е от технически камък. Всички необходими уреди са вградени.

![Вътрешен дизайн на коридор](обзавеждане-на-апартамент-в-топли-тонове/вътрешен-дизайн-на-коридор.jpg)
### Вътрешен дизайн на **коридор**

Коридорът задава линията на интериора още от входната врата. Лайтмотивът отново е оранжево-кафявото. Част от стените са обработени с латекс в тъмен нюанс, а друга част – в светъл. Таванът е бял, а подът, също като в кухнята, е с бежови плочки, имитиращи паркет.

-   ### Обзавеждане на **коридор**
    ![Обзавеждане на коридор](обзавеждане-на-апартамент-в-топли-тонове/обзавеждане-на-коридор.jpg)
-   ### Интериор на **коридор**
    ![Интериор на коридор](обзавеждане-на-апартамент-в-топли-тонове/интериор-на-коридор.jpg)
 
Помещението разполага с голям шкаф за обувки от МДФ, боядисан отпред с полиуретанова боя в бяло с матов ефект, а отгоре и отстрани с покритие, имитиращо тъмно дърво. Това е и цветовата комбинация на още няколко врати, както и на вратите на дрешника.

![Интериорен дизайн на дрешник](обзавеждане-на-апартамент-в-топли-тонове/интериорен-дизайн-на-дрешник.jpg)
### **Дрешник**

Не може да пропуснем обзавеждането на дрешника – едно рационално обособено пространство, улесняващо всекидневието и правещо избора на дрехи и най-вече тяхното съхраняване не особено трудна задача. Това е мечтата не само на всяка жена, но и на всеки човек, който държи на външния си вид и на впечатлението, което създава в околните. Това кътче обзаведохме с тъмни шкафове и етажерки, изработени от МДФ фурнир.

![Мебели и обзавеждане на спалня](обзавеждане-на-апартамент-в-топли-тонове/мебели-и-обзавеждане-на-спалня.jpg)
### Мебели и обзавеждане на **спалня**

Обзаведохме едната спалня в апартамента в приятни и успокояващи натурални цветове. Таванът е бял. И тук една част от стените е в кафяво, но този път по-скоро в нюанс капучино, комбинирано с по-тъмния цвят на стената зад леглото в кафяво-сиво. Подът е покрит със светъл трислоен паркет. 

![Интериор на спалня](обзавеждане-на-апартамент-в-топли-тонове/интериор-на-спалня.jpg)
### Интериор на **спалня**

Както удобното легло, което избрахме за гарантирано пълноценна почивка по време на сън, така и нощните шкафчета, комодът и трикрилният гардероб са в бяло. С текстила в стаята отдаваме дължимото на ненатрапчивото зелено – основният цвят на завесите, а съчетан с бежово, кафяво и екрю – и на текстила за спалня.

![Вътрешен дизайн на спалня](обзавеждане-на-апартамент-в-топли-тонове/вътрешен-дизайн-спалня.jpg)
### Вътрешен дизайн на **спалня**

Акцентът в другата спалня в жилището е тушираното люляково лилаво. Забележете обаче, че то е изразено само чрез трите картини на стената и текстила в спалнята – завеси, спално бельо, килим. Извън тази игра на цветовете стаята е с бял таван, стени в бяло и тъмен графит и светъл трислоен паркет с безкомпромисно качество. В пространството в стаята, което е най-близо до прозореца, създадохме изкуствени обеми с цел разчупване на линията – окачен таван, продължаващ в стени от двете си страни – на едната са окачени картините, за които стана дума, а към другата добавихме две самостоятелно осветени ниши. Обработихме тази част с тъмносив латекс.

-   ### Интериорен дизайн на **спалня**
    ![Интериорен дизайн на спалня](обзавеждане-на-апартамент-в-топли-тонове/интериорен-дизайн-спалня.jpg)
-   ### Обзавеждане на **спалня**
    ![Обзавеждане на спалня](обзавеждане-на-апартамент-в-топли-тонове/обзавеждане-спалня.jpg)

Мебелите в стаята: легло, нощни шкафчета, гардероб, бюро, са от МДФ, а видимото им покритие се състои от вече познатата комбинация – бяла полиуретанова боя с матов ефект и тъмнокафяво.

Функционално е решението, банята и тоалетната в това жилище да бъдат отделни помещения. Въпреки това те са максимално близки по отношение на дизайн. Както за пода, така и за стените избрахме висококачествени плочки в нюанс слонова кост, имитиращи мраморна шарка. За повече практичност и уют създадохме и ниша в стената над тоалетната. Допълнихме с вертикално орнаментиране чрез декоративни плочки с кафяви листа. Избрахме бяла санитария от висок клас.

-   ### Вътрешен дизайн на **тоалетна**
    ![Вътрешен дизайн на тоалетна](обзавеждане-на-апартамент-в-топли-тонове/вътрешен-дизайн-на-тоалетна.jpg)
-   ### Интериор на **тоалетна**
    ![Интериор на тоалетна](обзавеждане-на-апартамент-в-топли-тонове/интериор-на-тоалетна.jpg)

Казват, че едни от най-добрите идеи ни спохождат в банята, докато се наслаждаваме на сутрешния си душ, тананикайки си любима мелодия. Е, за да има къде очите на живеещите тук да изписват свободно идеите си, предоставихме нещо като бял лист, покривайки стените със същите светли плочки, които използвахме за тоалетната. Тук поставихме декоративните плочки хоризонтално. 

-   ### Обзавеждане на **баня**
    ![Обзавеждане на баня](обзавеждане-на-апартамент-в-топли-тонове/обзавеждане-на-баня.jpg)
-   ### Интериорен дизайн на **баня**
    ![Интериорен дизайн на баня](обзавеждане-на-апартамент-в-топли-тонове/интериорен-дизайн-на-баня.jpg)

Отделихме душ-кабината с прозрачна стъклена преграда. Висококачествената санитария е в бяло. Комбинирахме я с бял ПВЦ шкаф, в който да бъде събрано необходимото.