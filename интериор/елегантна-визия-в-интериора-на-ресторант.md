---
layout: /blog/post.ect
title: '(Елегантна визия) в интериора на ресторант'
description: 'Големите обществени пространства предоставят безкрайни възможности за създаване на желаната атмосфера. В този случай се заехме с проект за интериор на ресторант в планински курорт, популярен с красивата природа в района и с прекрасните условия за зимни спортове. Целта, която си поставихме, беше да придадем индивидуалност и неподправен стил на просторното пространство, да осигурим чар и уют, които всеки клиент да може да оцени и да усети. Избрахме тъмни елегантни цветове, които да доминират въс вътрешния дизайн на средата: мастиленосиньо и сиво-кафяво.'
author: Изабел Йорданова
cover: 'http://hub.acherno.com/svn/terra/Site/3D/03-r-F.jpg'
date: 2016-05-09
firstPage: true
tags: [public, modernclassic]
---
## **Изискани цветни акценти** в сърцето на планината
Големите обществени пространства предоставят безкрайни възможности за създаване на желаната атмосфера. В този случай се заехме с проект за интериор на ресторант в планински курорт, популярен с красивата природа в района и с прекрасните условия за зимни спортове. Целта, която си поставихме, беше да придадем индивидуалност и неподправен стил на просторното пространство, да осигурим чар и уют, които всеки клиент да може да оцени и да усети. Избрахме тъмни елегантни цветове, които да доминират във вътрешния дизайн на средата: мастиленосиньо и сиво-кафяво.

[image url="http://hub.acherno.com/svn/terra/Site/3D/01-r-F.jpg" tags="other" title="Интериорен дизайн на ресторант"]
### Интериорен дизайн на **ресторант**

Големи френски прозорци и тънки бели пердета, които смекчават лъчите на силното планинско слънце. По-плътни завеси в мастиленосиньо. Премерена изкуствена светлина, идваща от голямо осветително тяло, напомнящо автентичен средновековен полилей със свещи. Допълнителни осветителни тела със стенен монтаж. Бял таван и имитация на гредоред от тъмно дърво. Една от стените е обработена с латекс в сиво-кафяво, а друга е покрита с декоративен камък в бяло и светлосиво. В последната стена създадохме декоративна ниша, в която има рафтове. Преходът между отделните помещения се осъществява чрез остъкление с матирано стъкло, в рамките на което са и вратите.

[image url="http://hub.acherno.com/svn/terra/Site/3D/02-r-F.jpg" tags="other" title="Мебели и обзавеждане на ресторант"]
### Мебели и обзавеждане на **ресторант**

Обзавеждане, подбрано и организирано със стил, прецизност и внимание към детайла. Големи и по-малки маси от МДФ с четириъгълна форма и цвят на благородно тъмно дърво – покритието им е фурнир орех. В същия нюанс – орех, са и краката на столовете, чиято основна част е тапицирана с дамаска в един от двата базисни цвята – мастиленосиньо и сиво-кафяво. Стремежът беше да усвоим оптимална част от пространството, без да създаваме напрежение между отделните обеми на мебелите. Избрахме канапета, които разположихме непосредствено до стените. Те също са тапицирани с дамаска в сиво-кафяво и предлагат удобство на седящите в тях.

[image url="http://hub.acherno.com/svn/terra/Site/3D/03-r-F.jpg" tags="other" title="Вътрешен дизайн на ресторант"]
### Вътрешен дизайн на **ресторант**

В ресторанта има камина, която дарява с топлина и уют в студените зимни вечери. За приятната атмосфера допринасят и килимите с къса нишка в сиво, бежово и тъмносиньо. Камината има и други предимства: всяка глътка вино се изпива с повече наслада, когато игривите пламъци проблясват наблизо. Площта на тази част от стената, намираща се над камината, е обработена с декоративна мазилка в бежово. Това е и мястото, на което поставихме голям стенен часовник от метал с кръгла форма и римски цифри.

[image url="http://hub.acherno.com/svn/terra/Site/3D/04-r-F.jpg" tags="other" title="Интериор на ресторант"]
### Интериор на **ресторант**

Декорацията придава характер на интериора. На една от стените окачихме рамкирано в бяло огледало. То създава оригинални и ненатрапчиви светлинни ефекти. Дори най-малките детайли от обзавеждането, както и аксесоарите са съобразени с водещия стил в интериора на ресторанта и с доминиращите цветове. Текстилните салфетки и менютата също са в мастиленосиньо и сиво-кафяво.