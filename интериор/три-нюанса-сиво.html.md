---
layout: blogpost
title: '(Три нюанса) сиво'
description: '„Отива си лятото, идва есента” се пееше в една песен. Тъжно, но факт. Край на красивите топли сутрини, песента на птиците и шума на вълните. Сега ни останаха дъждът, ниските температури и облаците. Да не забравяме, че всеки сезон има своето очарование и макар с доста сиви елементи нашият проект стана блестящ.'
date: 2012-09-25
legacy: 'http://www.interiorendizain.com/2012/09/blog-post_25.html'
images:
  -
    url: 'http://hub.acherno.com/svn/dazhd/Facebook/Yavor_HOL_FINAL_03.jpg'
    file: 'три-нюанса-сиво/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/dazhd/Facebook/Yavor_HOL_FINAL_08.jpg'
    file: 'три-нюанса-сиво/мебели-и-обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/dazhd/Facebook/Yavor_Spalnq_FINAL_01.jpg'
    file: 'три-нюанса-сиво/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/dazhd/Facebook/Yavor_Detska_FINAL_01.jpg'
    file: 'три-нюанса-сиво/интериор-на-детска-стая.jpg'
    tags: [nursery]
  -
    url: 'http://hub.acherno.com/svn/dazhd/Facebook/Yavor_Banq_FINAL_02.jpg'
    file: 'три-нюанса-сиво/обзавеждане-на-баня.jpg'
    tags: [bathroom]
tags: [private, contemporary, kitchen, bathroom, bedroom, livingroom, nursery]
---
## Модерен **интериор** в **три нюанса**
"Отива си лятото, идва есента" се пееше в една песен. Тъжно, но факт. Край на красивите топли сутрини, песента на птиците и шума на вълните. Сега ни останаха дъждът, ниските температури и облаците. Да не забравяме, че всеки сезон има своето очарование и макар с доста сиви елементи нашият проект стана блестящ.

![Интериорен дизайн на кухня](три-нюанса-сиво/интериорен-дизайн-на-кухня.jpg)
### Интериорен дизайн на **кухня**

Кухнята е стилно и много лъскаво помещение благодарение на сивия гранитогрес, гланцираните мебели в бордо и вградените иноксови уреди. Малките бели плочки с флорални апликации обсипват стената около мивката и абсорбатора и създават усещане за свежест. Не сме забравили и телевизора, разположен срещу масата за хранене, за да са нашите клиенти винаги в крак с онова, което се случва.

![Мебели и обзавеждане на хол](три-нюанса-сиво/мебели-и-обзавеждане-на-хол.jpg)
### Интериор на **хол**

В преходния хол посреща удобно сиво канапе, подходящо и за дрямка и за почивка. Място за повече гости или за четене предлага и бялото кресло, допълнено от изящна хартиена лампа. Не сме забравили и голям телевизор на отсрещната стена за кино вечерите.

![Интериорен дизайн на спалня](три-нюанса-сиво/интериорен-дизайн-на-спалня.jpg)
### Интериорен дизайн на **спалня**

За спалнята се спряхме на по-топли цветове в кафявата гама. Стените изпъстрихме с цветя, подчертани от скритото осветление на тавана. Малко свежест сред дъждовното време и оазис, в който да изпиеш едно топло съботно кафе.

![Интериор на детска стая](три-нюанса-сиво/интериор-на-детска-стая.jpg)
### Интериор на **детска стая**

Детската стая е убежището на двама малчугана, за която избрахме зеленото. Всяко дете има свой кът и място, предназначено за уроците, а удобните етажерки и шкафове изнесени по стената, позволяват увеличаването на свободното пространство.

![Обазавеждане на баня](три-нюанса-сиво/обзавеждане-на-баня.jpg)
### Обзавеждане на **баня**

Третият ни нюанс сиво откриваме в банята. Кокетна и стилна, съчетаваща красива санитария и гладки хромирани повърхности, стъклени пана и изградени ниши.

Макар и сиво, дъждовно и неприветливо да е през прозореца навън, сивото в този дом донесе усещане за стил и изтънченост.