---
layout: blogpost
title: '(Летни мечти) оцветени в бяло и тюркоазено'
description: 'Често жилището, което не е в сърцето на градския шум, предлага възможност да бъде трансформирано в бленуваното място за създаване на летни спомени. С подходящата нагласа на собствениците и с професионални решения при подготовката и осъществяването на проекта добрият резултат е гарантиран.'
date: 2015-08-10
firstPage: true
images:
  -
    url: 'http://hub.acherno.com/svn/letni-mechti/Site/3D/01-h.jpg'
    file: 'летни-мечти-оцветени-в-бяло-и-тюркоазено/вътрешен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/letni-mechti/Site/3D/04-h.JPG'
    file: 'летни-мечти-оцветени-в-бяло-и-тюркоазено/мебели-и-обзавеждане-на-всекидневна.jpg'
    tags: [livingroom]
  -
    url: 'http://hub.acherno.com/svn/letni-mechti/Site/3D/02-h.jpg'
    file: 'летни-мечти-оцветени-в-бяло-и-тюркоазено/интериорен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/letni-mechti/Site/3D/03-h.JPG'
    file: 'летни-мечти-оцветени-в-бяло-и-тюркоазено/обзавеждане-на-трапезария.jpg'
    tags: [kitchen]
  -
    url: 'http://hub.acherno.com/svn/letni-mechti/Site/3D/05-s.jpg'
    file: 'летни-мечти-оцветени-в-бяло-и-тюркоазено/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/letni-mechti/Site/3D/06-s.jpg'
    file: 'летни-мечти-оцветени-в-бяло-и-тюркоазено/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/letni-mechti/Site/3D/07-s.jpg'
    file: 'летни-мечти-оцветени-в-бяло-и-тюркоазено/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/letni-mechti/Site/3D/08-k.jpg'
    file: 'летни-мечти-оцветени-в-бяло-и-тюркоазено/интериорен-дизайн-на-коридор.jpg'
    tags: [other]
  -
    url: 'http://hub.acherno.com/svn/letni-mechti/Site/3D/09-k.jpg'
    file: 'летни-мечти-оцветени-в-бяло-и-тюркоазено/вътрешен-дизайн-на-коридор.jpg'
    tags: [other]
  -
    url: 'http://hub.acherno.com/svn/letni-mechti/Site/3D/10-k.jpg'
    file: 'летни-мечти-оцветени-в-бяло-и-тюркоазено/интериор-на-коридор.jpg'
    tags: [other]
  -
    url: 'http://hub.acherno.com/svn/letni-mechti/Site/3D/11-d.jpg'
    file: 'летни-мечти-оцветени-в-бяло-и-тюркоазено/мебели-и-обзавеждане-на-дрешник.jpg'
    tags: [other]
  -
    url: 'http://hub.acherno.com/svn/letni-mechti/Site/3D/13-d.jpg'
    file: 'летни-мечти-оцветени-в-бяло-и-тюркоазено/интериор-на-дрешник.jpg'
    tags: [other]
  -
    url: 'http://hub.acherno.com/svn/letni-mechti/Site/3D/12-d.jpg'
    file: 'летни-мечти-оцветени-в-бяло-и-тюркоазено/дизайн-на-дрешник.jpg'
    tags: [other]
  -
    url: 'http://hub.acherno.com/svn/letni-mechti/Site/3D/16-t-F.jpg'
    file: 'летни-мечти-оцветени-в-бяло-и-тюркоазено/интериорен-дизайн-на-тераса.jpg'
    tags: [other]
  -
    url: 'http://hub.acherno.com/svn/letni-mechti/Site/3D/15-t-F.jpg'
    file: 'модерен-дизайн-на-апартамент-в-натурални-цветове/обзавеждане-на-тераса.jpg'
    tags: [other]
  -
    url: 'http://hub.acherno.com/svn/letni-mechti/Site/3D/14-t-F.jpg'
    file: 'модерен-дизайн-на-апартамент-в-натурални-цветове/вътрешен-дизайн-на-тераса.jpg'
    tags: [other]
tags: [private, contemporary, livingroom, kitchen, bedroom, other]
featured: true
campaigns:
  -
    campaign: 'M-30+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1JeBena
  -
    campaign: 'W-24+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1TR9eNo
---
## **Летен интериор** с нотка на носталгия
Кой не мечтае да запази летните преживявания и емоции живи в душата си през всеки годишен сезон? Често жилището, което не е в сърцето на градския шум, предлага възможност да бъде трансформирано в бленуваното място за създаване на летни спомени. С подходящата нагласа на собствениците и с професионални решения при подготовката и осъществяването на проекта добрият резултат е гарантиран. Тук оцветихме лятото в душата в бяло и два нюанса на тюркоазеното.

![Вътрешен дизайн на всекидневна](летни-мечти-оцветени-в-бяло-и-тюркоазено/вътрешен-дизайн-на-всекидневна.jpg)
### Вътрешен дизайн на **всекидневна**

Белота, отворено пространство, съчетание на различни стилове в интериора. Вратите и прозорците са със сводеста форма в горната част. Бялото е завладяло скосения от две страни таван и стените, обработени с латекс. Стената зад телевизора е покрита с декоративна бяла тухла. Този факт и пределно тъмнокафявите греди на тавана, поставени с декоративна цел, допринасят за отчасти рустикалния вид на помещението. За пода избрахме висококачествени плочки в преливащо сиво и бежово с дизайн, напомнящ за нишките в мрамора.

![Мебели и обзавеждане на всекидневна](летни-мечти-оцветени-в-бяло-и-тюркоазено/мебели-и-обзавеждане-на-всекидневна.jpg)
### Мебели и обзавеждане на **всекидневна**

Холният ъгъл е с изчистен дизайн. Тапициран е с дамаска в тъмен графит. Добавихме декоративни възглавнички в бяло. Компания му прави четириъгълна масичка в бяло. ТВ шкаф и рафт в бяло, няколко стенни ниши.

![Интериорен дизайн на трапезария](летни-мечти-оцветени-в-бяло-и-тюркоазено/интериорен-дизайн-на-трапезария.jpg)
### Интериорен дизайн на **трапезария**

Трапезарията директно ви отнася на брега на Средиземноморието. Масата е с четириъгълна форма и е боядисана в бяло. Четирите трапезни стола в рустикален стил също са бели и създават неподправено усещане за уют. За разкош ги допълнихме с тюркоазено сини възглавнички за сядане.

![Обзавеждане на трапезария](летни-мечти-оцветени-в-бяло-и-тюркоазено/обзавеждане-на-трапезария.jpg)
### Обзавеждане на **трапезария**

Кухненските шкафове са разположени от две страни по посока на скосяването на тавана. Изработени са от МДФ и са боядисани с полиуретанова боя с матов ефект. Комбинирани са с барплот, който е в ролята на визуална граница между кухнята и останалите кътове в стаята. Барплотът е изработен от МДФ и масив. Покрит е с фурнир дъб – цвят, който препраща към гредите на тавана. В него са вградени фурната и готварският плот.

![Интериорен дизайн на спалня](летни-мечти-оцветени-в-бяло-и-тюркоазено/интериорен-дизайн-на-спалня.jpg)
### Интериорен дизайн на **спалня**

Красота, удобство и романтика в най-морските цветове – бяло и тюркоазено синьо. И тук таванът е скосен – все пак се намираме непосредствено под покрива. В интериора отново присъстват греди на тавана. Подът е покрит с ламиниран паркет. Стените са обработени с латекс в тюркоазено синьо, в което можете да потънете.

-   ### Вътрешен дизайн на **спалня**
    ![Вътрешен дизайн на спалня](летни-мечти-оцветени-в-бяло-и-тюркоазено/вътрешен-дизайн-на-спалня.jpg)
-   ### Обзавеждане на **спалня**
    ![Обзавеждане на спалня](летни-мечти-оцветени-в-бяло-и-тюркоазено/обзавеждане-на-спалня.jpg)

Една от тях е облицована с декоративна тухла в бяло. На същата стена е поставено огледало зад прозоречни капаци със състарен вид в тюркоазено. Мебелите: голямо легло с чекмеджета за съхранение под матрака, скрин, тоалетка, стол, са в един и същи изчистен стил, наложен от шведския дизайн на „Икеа“.    

-   ### Интериорен дизайн на **коридор**
    ![Интериорен дизайн на коридор](летни-мечти-оцветени-в-бяло-и-тюркоазено/интериорен-дизайн-на-коридор.jpg)
-   ### Вътрешен дизайн на **коридор**
    ![Вътрешен дизайн на коридор](летни-мечти-оцветени-в-бяло-и-тюркоазено/вътрешен-дизайн-на-коридор.jpg)
-   ### Интериор на **коридор**
    ![Интериор на коридор](летни-мечти-оцветени-в-бяло-и-тюркоазено/интериор-на-коридор.jpg)

Бял таван и стени, обработени с латекс в нюанс слонова кост. За настилка на пода използвахме светли плочки. Закачалката, комбинирана с огледало и шкаф за обувки, и гардеробът са от МДФ, а покритието им е бяла полиуретанова боя с матов ефект.

![Мебели и обзавеждане на дрешник](летни-мечти-оцветени-в-бяло-и-тюркоазено/мебели-и-обзавеждане-на-дрешник.jpg)
### Мебели и обзавеждане на **дрешник**

Практичността е на една от водещите позиции в списъка с приоритетите, които следваме при обзавеждане на едно жилище. Всеки се нуждае от пространство за съхранение на дрехи, обувки и вещи, в което да не се изгубва и което да е скрито от погледа на гостите.

-   ### Интериор на **дрешник**
    ![Интериор на дрешник](летни-мечти-оцветени-в-бяло-и-тюркоазено/интериор-на-дрешник.jpg)
-   ### Дизайн на **дрешник**
    ![Дизайн на дрешник](летни-мечти-оцветени-в-бяло-и-тюркоазено/дизайн-на-дрешник.jpg)

Превърнахме стаята в дрешник, като усвоихме пространството по максимално функционален начин. Конструкцията на системата за съхранение е изработена от ПДЧ материали.

![Интериорен дизайн на тераса](летни-мечти-оцветени-в-бяло-и-тюркоазено/интериорен-дизайн-на-тераса.jpg)
### Интериорен дизайн на **тераса**

Какво е една къща без тераса, на която да се отдавате на пълноценна почивка? Дали на някой от ратановите мебели, декорирани с тюркоазено зелени възглавници за сядане, или на висящата люлка, времето, прекарано тук, със сигурност е приятно.

-   ### Обзавеждане на **тераса**
    ![Обзавеждане на тераса](модерен-дизайн-на-апартамент-в-натурални-цветове/обзавеждане-на-тераса.jpg)
-   ### Вътрешен дизайн на **тераса**
    ![Вътрешен дизайн на тераса](модерен-дизайн-на-апартамент-в-натурални-цветове/вътрешен-дизайн-на-тераса.jpg)

При все това можете да сте на открито без значение от сезона – дървеният навес ви защитава от неудобствата, създадени от метеорологичните условия.