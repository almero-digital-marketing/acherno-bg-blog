---
layout: /blog/post.ect
title: 'Коридора - (първото впечатление)'
description: 'Коридора е една много често пренебрегвана част при ремонта и обзавеждането на жилището. Повечето хора смятат, че няма много какво да се направи за него, вземат една боя цветна или бяла, или пък решават въпроса с избора на тапет. Понякога обаче комбинацията от двете би могла да даде много по-добри резултати.'
date: 2012-07-19
author: Радослава Ставракова
legacy: 'http://www.interiorendizain.com/2012/07/blog-post_19.html'
images:
  -
    url: 'http://hub.acherno.com/svn/esenen-interior/Facebook/11-k-r.jpg'
    file: 'коридора-първото-впечатление/интериор-на-коридор.jpg'
  -
    url: 'http://hub.acherno.com/svn/tzvetovete-na-teletza/Facebook/13-k.jpg'
    file: 'коридора-първото-впечатление/интериорен-дизайн-на-коридор.jpg'
  -
    url: 'http://hub.acherno.com/svn/umeren/Site/3D/02-k_f.jpg'
    file: 'коридора-първото-впечатление/интериор-на-антре.jpg'
tags: [private, contemporary, other]
---
## **Интериорни решения** за добро **първо впечатление**
Коридора е една много често пренебрегвана част при ремонта и обзавеждането на жилището. Повечето хора смятат, че няма много какво да се направи за него, вземат една боя цветна или бяла, или пък решават въпроса с избора на тапет. Понякога обаче комбинацията от двете би могла да даде много по-добри резултати. И това е в случаите когато харесвате разположението на коридора. Има обаче и такъв вариант при който коридора е твърде широк или твърде тесен, искате да се поразчупи или да се измисли нещо с което освен да е по-функционален, да впечатлява госта влизйки още от вратата. В такива случаи най-добре е да се обърнете към съветите на специалист по интериорен дизайн. Ето няколко предложения как може да превърнете коридора си в една красива и функционална част от жилището си.

![Интериорен дизайн на спалня](коридора-първото-впечатление/интериор-на-коридор.jpg)
### Интериор на **коридор**

В този проект коридорчето на апартамента беше малко, но това не значеше че, трябва да го пренебрегнем. Избрахме му светъл цвят за стените, наподобяващ мляко с какао и контрастирахме с тъмно шоколадово кафяво в какъвто цвят беше паркета и рамките на картините. За да създадем илюзията за по-голям простор на входа до вратата поставихме и голямо огледало. Раздвижихме допълнително с дървена облицовка и малко шкафче, което удобно да прибира част от обувките и домашните чехли. За да бъде максимално издържано, както от естетика така и функция, за пода на тази част от коридора избрахме теракот.

![Интериорен дизайн на коридор](коридора-първото-впечатление/интериорен-дизайн-на-коридор.jpg)
### Интериорен дизайн на **коридор**

За този проект избрахме два цвята за стените. Единият тъмен в какъвто беше и едното шкафче на стената, а другият светло бежово. Тъй като тук имахме достатъчно пространство си позволихме да направим вграден гардероб с приплъзгващи врати на гърба на които поставихме огледала. За да разчупим малко стила добавихме и цветна декорация на едната стена.

![Интериор на антре](коридора-първото-впечатление/интериор-на-антре.jpg)
### Интериор на **антре**

При този проект коридора не беше малък, но не беше и голям, затова решихме да не го затваряме с вградени гардероби, а вместо това усвоихме нишата зад вратата и направихме комбинирана мебел, която да бъде удобна и функционална. Долната част пригодихме на малки шкафчета за да се прибират сезонните обувки, а върху шкафчето сложихме удобни възглавнички, които да създават уют и да бъдат удобни за сядане при обуване. Естествено не пропуснахме да намерим място и за другите необходими неща за коридора, а именно закачалки и едно голямо огледало. За да внесем допълнителен акцент използвахме вратите в коридора, които вместо сандартните ги направихме с матово стъкло и декорация върху тях която да е в тон с тъмния паркет в помещението.

Ето как с няколко цвята и добре подбрани мебели можем да постигнем едно приветливо и правещо впечатление входно антре. А какъв е вашият коридор?