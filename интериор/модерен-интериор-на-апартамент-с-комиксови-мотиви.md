---
layout: /blog/post.ect
title: '(Интериор на апартамент) с комикс мотиви'
description: 'Комиксите са особен вид синкретично изкуство, в което словото си взаимодейства с визуалните средства, за да бъдат разказани историите за невероятните приключения на супергероите - жени и мъже, сдобили се със свръхсили, които най-често използват за борба със злото. Почерпихме вдъхновение от ярките персонажи и необикновените сюжети на комиксите, за да претворим един апартамент в модерен градски дом, в доказателство за ярката индивидуалност на неговите собственици.'
author: Изабел Йорданова
date: 2015-07-01
firstPage: true
images:
  -
    url: 'http://hub.acherno.com/svn/komiks/Site/3D/01-h_F.jpg'
    file: 'модерен-интериор-на-апартамент-с-комиксови-мотиви/интериор-на-хол.jpg'
    tags: [livingroom]
  -
    url: 'http://hub.acherno.com/svn/komiks/Site/3D/02-h_F.jpg'
    file: 'модерен-интериор-на-апартамент-с-комиксови-мотиви/мебели-и-обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/komiks/Site/3D/04-k_F.jpg'
    file: 'модерен-интериор-на-апартамент-с-комиксови-мотиви/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/komiks/Site/3D/03-h_F.jpg'
    file: 'модерен-интериор-на-апартамент-с-комиксови-мотиви/интериорен-дизайн-на-кухня-и-трапезария.jpg'
    tags: [kitchen]
  -
    url: 'http://hub.acherno.com/svn/komiks/Site/3D/06-a_F.jpg'
    file: 'модерен-интериор-на-апартамент-с-комиксови-мотиви/интериор-на-коридор.jpg'
    tags: [other]
  -
    url: 'http://hub.acherno.com/svn/komiks/Site/3D/07-a_F.jpg'
    file: 'модерен-интериор-на-апартамент-с-комиксови-мотиви/вътрешен-дизайн-на-коридор.jpg'
    tags: [other]
  -
    url: 'http://hub.acherno.com/svn/komiks/Site/3D/08-s_F.jpg'
    file: 'модерен-интериор-на-апартамент-с-комиксови-мотиви/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/komiks/Site/3D/10-s_F.jpg'
    file: 'модерен-интериор-на-апартамент-с-комиксови-мотиви/мебели-и-обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/komiks/Site/3D/09-s_F.jpg'
    file: 'модерен-интериор-на-апартамент-с-комиксови-мотиви/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/komiks/Site/3D/12-kb_F.jpg'
    file: 'модерен-интериор-на-апартамент-с-комиксови-мотиви/мебели-и-обзавеждане-на-кабинет.jpg'
    tags: [other]
  -
    url: 'http://hub.acherno.com/svn/komiks/Site/3D/11-kb_F.jpg'
    file: 'модерен-интериор-на-апартамент-с-комиксови-мотиви/интериорен-дизайн-на-кабинет.jpg'
    tags: [other]
  -
    url: 'http://hub.acherno.com/svn/komiks/Site/3D/13-kb_F.jpg'
    file: 'модерен-интериор-на-апартамент-с-комиксови-мотиви/вътрешен-дизайн-на-кабинет.jpg'
    tags: [other]
  -
    url: 'http://hub.acherno.com/svn/komiks/Site/3D/15-b_F.jpg'
    file: 'модерен-интериор-на-апартамент-с-комиксови-мотиви/интериор-на-баня.jpg'
    tags: [bathroom]
  -
    url: 'http://hub.acherno.com/svn/komiks/Site/3D/14-b_F.jpg'
    file: 'модерен-интериор-на-апартамент-с-комиксови-мотиви/обзавеждане-на-баня.jpg'
    tags: [bathroom]
  -
    url: 'http://hub.acherno.com/svn/komiks/Site/3D/16-wc_F.jpg'
    file: 'модерен-интериор-на-апартамент-с-комиксови-мотиви/вътрешен-дизайн-на-тоалетна.jpg'
    tags: [bathroom]
tags: [private, modern, livingroom, kitchen, bathroom, bedroom, other]
---
## **Модерен интериорен дизайн** направен за супергерои
Комиксите са особен вид синкретично изкуство, в което словото си взаимодейства с визуалните средства, за да бъдат разказани историите за невероятните приключения на супергероите - жени и мъже, сдобили се със свръхсили, които най-често използват за борба със злото. Звучи добре, нали? Изважда ли ви от сивото всекидневие? Около комиксите е създадена цяла култура. Именно тази култура "цитира" попартът от средата на 20. век. Именно тя вълнува много фенове по света, цели общности, и то далеч не само деца и тийнейджъри. Почерпихме вдъхновение от ярките персонажи и необикновените сюжети на комиксите, за да претворим един апартамент в модерен градски дом, в доказателство за ярката индивидуалност на неговите собственици.

![Интериор на хол](модерен-интериор-на-апартамент-с-комиксови-мотиви/интериор-на-хол.jpg)
### Интериор на **хол**

В хола заложихме на модерни интериорни решения и нестандартни съчетания. Създадохме приятна атмосфера, предразполагаща към креативност. Отново поиграхме със светлината, която тук е в изобилие, както и с цветовете и формите. Таванът е обработен с латекс в бяло, част от стените - също, друга част е покрита с тапет в графитен нюанс, а трета облицовахме с декоративна бяла тухла. Избрахме светъл диван, холна маса с правоъгълна плоскост от МДФ, боядисана в бяло, и с черни метални елементи. Масата е поставена върху черно-сиво-бял килим, чиято шарка напомня пачуърк. Шкафовете, изработени от МДФ и покрити с бяла полиуретанова боя, монтирани над и под телевизора в хола, сякаш се сливат с бялата стена зад тях. 

![Мебели и обзавеждане на хол](модерен-интериор-на-апартамент-с-комиксови-мотиви/мебели-и-обзавеждане-на-хол.jpg)
### Мебели и обзавеждане на **хол**

Настилката на пода е светъл ламиниран паркет. Разнообразихме черно-сиво-бялата основа с два свежи тона, на които наблегнахме: тюркоазено, проектирано във вътрешността на кресло с уникален сферичен дизайн, в декоративни възглавнички и в два от трапезните столове, и тютюнево жълто - завеси и декоративни възглавнички. Тези два цвята преобразиха стаята и й вдъхнаха живот. Сходна е и ролята на черно-бялото платно на стената в трапезарията. То изобразява жена в близък план в типичния за комиксите емоционално наситен стил. Стабилна черна маса, два черни стола с мрежовидна структура, препращаща към дизайна на по-малките полилеи над кухненския остров и големия им родственик, спускащ се точно над трапезната маса – като дантела от метал.

![Вътрешен дизайн на кухня](модерен-интериор-на-апартамент-с-комиксови-мотиви/вътрешен-дизайн-на-кухня.jpg)
### Вътрешен дизайн на **кухня**

Не знаем с какво се хранят супергероите, но ние проектирахме кухнята така, че в нея безпроблемно да може да се приготви всяка храна от менюто на модерния човек. Имате усещането, че цялата вселена е влязла в тази сравнително малка кухня. Бял окачен таван и множество луни. Бели горни и долни шкафове, изработени от МДФ (и ПДЧ за невидимите части) и покрити с бяла полиуретанова боя. 

![Интериорен дизайн на кухня и трапезария](модерен-интериор-на-апартамент-с-комиксови-мотиви/интериорен-дизайн-на-кухня-и-трапезария.jpg)
### Интериорен дизайн на **кухня и трапезария**

Внушителен черен цвят на техническия камък, от който е направен плотът. Бляскаво звезден гръб, за който е заложена сребриста мозайка. Остров, който играе ролята на преход към трапезарията. Трапезарията е перфектното допълнение към тази композиция. 

![Интериор на коридор](модерен-интериор-на-апартамент-с-комиксови-мотиви/интериор-на-коридор.jpg)
### Интериор на **коридор**

Бяло, бяло и пак бяло - това е коридорът. Бели таван и стени, бели врати на стаите, към които отвежда, бяла облицовка, имитираща старинна тухла, бял гардероб, настилка от светлосиви плочки.

![Вътрешен дизайн на коридор](модерен-интериор-на-апартамент-с-комиксови-мотиви/вътрешен-дизайн-на-коридор.jpg)
### Вътрешен дизайн на **коридор**

Какво липсва? Акцент, разбира се. В случая: окаченото на стената, облицована с декоративната тухла, голямо платно в яркожълто.

![Интериорен дизайн на спалня](модерен-интериор-на-апартамент-с-комиксови-мотиви/интериорен-дизайн-на-спалня.jpg)
### Интериорен дизайн на **спалня**

Всеки комиксов герой трябва да остане насаме със себе си вечер, трябва да свали маската си някъде. Натовареното всекидневие остава някъде извън спалнята, която е предвидена за почивка на удобното голямо легло. Тук не се мисли за поредното спасяване на света. Бял таван, който е отчасти окачен. Много естествена светлина, проникваща през нежните пердета. Много изкуствена светлина, идваща от различни по вид осветителни тела.

-   ### Мебели и обзавеждане на **спалня**
    ![Мебели и обзавеждане на спалня](модерен-интериор-на-апартамент-с-комиксови-мотиви/мебели-и-обзавеждане-на-спалня.jpg)
-   ### Вътрешен дизайн на **спалня**
    ![Вътрешен дизайн на спалня](модерен-интериор-на-апартамент-с-комиксови-мотиви/вътрешен-дизайн-на-спалня.jpg)

Светли стени - комбинация от бял латекс и пределно светъл тапет. Голяма система за съхранение на дрехи и вещи, изработена от МДФ и боядисана в бяло. Нощно шкафче със Z-образна форма. Тоалетка и огледало с лампи над нея - като зад кулисите на голямата сцена.        

![Мебели и обзавеждане на кабинет](модерен-интериор-на-апартамент-с-комиксови-мотиви/мебели-и-обзавеждане-на-кабинет.jpg)
### Мебели и обзавеждане на **кабинет**

Светъл, уютен, цветен, оригинален - такъв е кабинетът. Букви и цифри валят по бялата стена над белия диван и се разливат по килима, изпъстряйки го с цветни петна. 

-   ### Интериорен дизайн на **кабинет**
    ![Интериорен дизайн на кабинет](модерен-интериор-на-апартамент-с-комиксови-мотиви/интериорен-дизайн-на-кабинет.jpg)
-   ### Вътрешен дизайн на **кабинет**
    ![Вътрешен дизайн на кабинет](модерен-интериор-на-апартамент-с-комиксови-мотиви/вътрешен-дизайн-на-кабинет.jpg)

Цветни са и стъклените осветителни тела, висящи от тавана. Цветни са аксесоарите, подредени по белите етажерки. Столът пред бялото бюро е в наситено синьо.

![Интериор на баня](модерен-интериор-на-апартамент-с-комиксови-мотиви/интериор-на-баня.jpg)
### Интериор на **баня**

Отново монохромна среда, разнообразена с премерени визуални ударения. Бели таван, стени, шкафове и санитария.

![Обзавеждане на баня](модерен-интериор-на-апартамент-с-комиксови-мотиви/обзавеждане-на-баня.jpg)
### Обзавеждане на **баня**

Черен технически камък. Сребриста мозайка в душ-кабината. Имитация на елегантна тъмна дървена повърхност. Стил, изящество, красота.

![Вътрешен дизайн на тоалетна](модерен-интериор-на-апартамент-с-комиксови-мотиви/вътрешен-дизайн-на-тоалетна.jpg)
### Вътрешен дизайн на **тоалетна**

Тоалетната успява успешно да примири две противоположности: дълбокото сиво на облачното небе и ослепителното жълто, което децата използват, за да нарисуват слънцето.