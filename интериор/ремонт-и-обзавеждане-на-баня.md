---
layout: /blog/post.ect
title: 'Ремонт и (обзавеждане на баня)'
description: 'Целта на тази статия е да се подпомогнат идейно всички онези хора, които имат желание да ремонтират, проектират и обзаведат своята баня.'
date: 2010-06-29
legacy: 'http://www.interiorendizain.com/2010/06/remont-i-obzavezhdane-na-bania.html'
images:
  -
    url: 'http://hub.acherno.com/svn/rozovo-lilavi-mechti/Facebook/22-s.jpg'
    file: 'ремонт-и-обзавеждане-на-баня/интериор-за-баня.jpg'
    tags: [contemporary]
  -
    url: 'http://hub.acherno.com/svn/garderoba-stena/Facebook/03-b.bmp'
    file: 'ремонт-и-обзавеждане-на-баня/обзавеждане-на-баня.jpg'
    tags: [retro]
  -
    url: 'http://hub.acherno.com/svn/kushtata-s-durvoto/Facebook/01-b.bmp'
    file: 'ремонт-и-обзавеждане-на-баня/интериорен-дизайн-на-баня.jpg'
    tags: [modern]
  -
    url: 'http://hub.acherno.com/svn/duga-v-tavana/Facebook/01-b.bmp'
    file: 'ремонт-и-обзавеждане-на-баня/вътрешен-дизайн-на-баня.jpg'
    tags: [modern]
tags: [private, modern, bathroom]
---
## Различни **интериорни решения за баня**
Целта на тази статия е да се подпомогнат идейно всички онези хора, които имат желание да ремонтират, проектират и обзаведат своята баня.

![Интериор на баня](ремонт-и-обзавеждане-на-баня/интериор-за-баня.jpg)
### Интериор на **баня**

Процесът преминава през два етапа.
На първо място ще трябва да се обмислят положението на изводите за тоалетната, мивката, бидето, душът или ваната. Трябва да се избере предварително дали душът, тоалетната и батериите ще се вграждат или ще бъдат свободно стоящи. При тези за вграждане е желателно да имате всичко налично, за да може да се направи инсталацията. Такива батерии имат вътрешно тяло, което се вкопава в стената и се свързва с водопровода. При така наречените окачени тоалетни има структура, която се захваща за стената, свързва се с водопровода и се облича с гипсокартон.

![Обзавеждане на баня](ремонт-и-обзавеждане-на-баня/обзавеждане-на-баня.jpg)
### Обзавеждане на **баня**

Не на последно място следва да се обмисли къде ще се оставят ревизионните отвори, кабелите за осветление, контакт и вентилатор. Добре е след като се направи инсталацията да се начертаят схеми, които ще посочват откъде минават тръбите за вода, каналите и кабелите. При последващото монтиране на шкафове и аксесоари това би могло да спести спукване на тръба или прекъсване на захранващ кабел. Такива аварии имат неприятни последици като къртене на плочки, демонтажи и още много други неща, с който не желаете да се сблъсквате.

![Интериорен дизайн на баня](ремонт-и-обзавеждане-на-баня/интериорен-дизайн-на-баня.jpg)
### Интериорен дизайн на **баня**

За по - тесни помещения се препоръчват по - светли плочки, за да се придаде простор, а за по-широки или обществени хигиенни помещения, могат да бъдат по-тъмни и тежки цветове. За по - малките помещения се придържайте и към по - лъскави и огледални повърхности, защото оптически разширяват пространството. Не търсете много натрапчиви декори, както и такива с много едри форми. Те са по - подходящи за по-големи помещения.  За постигане на желания ефект плочките могат да бъдат комбинирани и редени по много различни начини. Най - добре да се консултирате със специалист, който да Ви даде оптималното решение.

![Вътрешен дизайн на баня](ремонт-и-обзавеждане-на-баня/вътрешен-дизайн-на-баня.jpg)
### Вътрешен дизайн на **баня**

По отношение на фугите – трябва да се знае, че има различни размери и цветове на фугин. Той действа и антибактериално като предпазва плочките от различни бактерии и всички отрицателни процеси, които се развиват от влагата в пространствата между плочките. След като сме решили дали банята ще бъде с вана или с душ може да определим размерите за тях. При по - нестандартни може да се сложи и преграден параван със стъкла и профили по поръчка. Също така има възможност за хидромасажни вани, кабини или душ панели. От естетическа гледна точка е добре санитарията да е от един производител, но и в обратния случай може да се постигне желаната визия на вашата баня. Ако желаете да имате шкафове е добре преди монтажа на мивката да се избере вида им. Те могат да бъдат конзолни или стоящи на крачета, както и с различни механизми за отваряне на вратичките, осигуряващи достъпа до пространствата. Препоръчително е да са изработени от ПВЦ или полистирол поради факта, че банята е влажно място, което раздува и разваля другите известни материали, като ПДЧ и МДФ. С боядисване на материала се постига голямо разнообразие от цветове. Поставя се и лаково покритие, което може да бъде матово или полирано. Разнообразието на мебелите също е голямо като има шкафове с огледала, подмивки и свободно стоящи колони.

Надяваме се, че съветите ни ще спомогнат за изграждане на бъдещата Ви баня.