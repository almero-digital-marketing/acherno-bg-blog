---
layout: blogpost
title: 'Изящен и (красив дизайн)'
description: 'Един апартамент изпълнен с нежни детайли и изящество – поредният шедьовър на нашето студио. Сътворен от капучинени и шоколадови нюанси, обогатени със слонова кост, за да носи усещане за релакс и чистота.'
date: 2012-08-08
legacy: 'http://www.interiorendizain.com/2012/08/blog-post_8.html'
images:
  -
    url: 'http://hub.acherno.com/svn/kosite-na-venera/Facebook/31-h.jpg'
    file: 'изящен-и-красив-дизайн/интериор-на-кухня.jpg'
    tags: [kitchen]
  -
    url: 'http://hub.acherno.com/svn/kosite-na-venera/Facebook/30-h.jpg'
    file: 'изящен-и-красив-дизайн/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/kosite-na-venera/Facebook/10-s.jpg'
    file: 'изящен-и-красив-дизайн/мебели-и-обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/kosite-na-venera/Facebook/50-b.jpg'
    file: 'изящен-и-красив-дизайн/интериор-на-баня.jpg'
    tags: [bathroom]
tags: [private, contemporary, kitchen, bathroom, bedroom, livingroom]
featured: true
---
## **Изящен интериор** с нежни детайли
Един апартамент изпълнен с нежни детайли и изящество – поредният шедьовър на нашето студио. Сътворен от капучинени и шоколадови нюанси, обогатени със слонова кост, за да носи усещане за релакс и чистота.

![Интериор на кухня](изящен-и-красив-дизайн/интериор-на-кухня.jpg)
### Интериор на **кухня**

Пространството е оползотворено по максимално най-добрия начин – кухня и трапезария, които преливат в приятна и удобна всекидневна. В нищата са разположени шкафовете със закачливи дървесни имитации, комбинирани с големи плотове, а за допълнителна функционалност уредите са вградени в стената отсреща. Скритото осветление е комбинирано с няколко лампи, разположени непосредствено под горния ред шкафове за по-голямо удобство. Красив нестандартен полилей е поставен и над масата за хранене, за да придаде индивидуалност на помещението и да осигурява достатъчно светина по време на вкусните вечери у дома.

![Интериорен дизайн на хол](изящен-и-красив-дизайн/интериорен-дизайн-на-хол.jpg)
### Интериорен дизайн на **хол**

Преходният хол е издържан в приятен светлокафяв цвят, допълнен от неутрално бяло. Големият диван приканва към почивка след  дългия работен ден или преглед на пресата сутрин с ароматното кафе. Възглавниците кореспондират на дамаската на трапезарните столове, за да се запази интериорната цялост, а малката масичка в гланцово е умалено копие на трапезарната.

![Мебели и обзавеждане на спалня](изящен-и-красив-дизайн/мебели-и-обзавеждане-на-спалня.jpg)
### Обзавеждане на **спалня**

За спалнята отново се спряхме на меки нюанси, съчетани с прекрасни флорални елементи. Светлината е осигурена от ред луни, допълнително подчертана от огледалните врати на гардероба. Така се постигат два ефекта едновременно – оптически стаята изглежда както по-голяма, така и по-светла. Леглото е поставено в една своеобразна ниша, оформена между гардероба и останалите мебели в стаята.

![Интериор на баня](изящен-и-красив-дизайн/интериор-на-баня.jpg)
### Интериор на **баня**

А банята в ефирна и прозрачна. Фризове и орнаменти разчупват белия фаянс, съчетан с хромирани елементи. Стъклена плъзгаща врата маркира душа, непосредствено до който се намират тоалетната и мивката, комбинирана с удобни подходящи шкафове. Едновременно изчистени и изящно.

Един прекрасен дом, изпълнен с нежност и красота. Кой не би го пожелал?


