---
layout: /blog/post.ect
title: '(Любимо кътче) за сутрешно кафе'
description: 'Обичате ли да пиете кафе? Кафето е любима напитка на една не малка част от хората, като за едни чашата кафе е доза кофеин за бързо сутрешно събуждане, а за други си е цял ритуал. Е, готови ли сте да изпиете една чаша кафе, да се поразмечтаете с нашите интериорни предложения и да изберете вашето любимо кътче за сутрешно кафе.'
date: 2012-08-30
author: Радослава Ставракова
legacy: 'http://www.interiorendizain.com/2012/08/blog-post_30.html'
images:
  -
    url: 'http://hub.acherno.com/svn/tiho-byalo/Facebook/43-sm.jpg'
    file: 'любимо-кътче-за-сутрешно-кафе/интериор-на-спалня.jpg'
    tags: [modern, bedroom]
  -
    url: 'http://hub.acherno.com/svn/dzen/Site/3D/04-s_f.jpg'
    file: 'любимо-кътче-за-сутрешно-кафе/вътрешен-дизайн-на-спалня.jpg'
    tags: [modern, bedroom]
  -
    url: 'http://hub.acherno.com/svn/don-kihot/Facebook/31.1-h.jpg'
    file: 'любимо-кътче-за-сутрешно-кафе/интериорен-дизайн-на-всекидневна.jpg'
    tags: [modern, livingroom]
  -
    url: 'http://hub.acherno.com/svn/vazduh-i-voda/Facebook/18.jpg'
    file: 'любимо-кътче-за-сутрешно-кафе/обзавеждане-на-офис.jpg'
    tags: [contemporary, other]
  -
    url: 'http://hub.acherno.com/svn/duga-v-tavana/Facebook/41-t.bmp'
    file: 'любимо-кътче-за-сутрешно-кафе/интериорен-дизайн-на-тераса.jpg'
    tags: [contemporary, other]
tags: [private, modern, contemporary, bedroom, livingroom, other]
---
## Чаша сутрешно кафе в **любима обстановка**
Обичате ли да пиете кафе? Кафето е любима напитка на една не малка част от хората, като за едни чашата кафе е доза кофеин за бързо сутрешно събуждане, а за други си е цял ритуал.

Е, готови ли сте да изпиете една чаша кафе, да се поразмечтаете с нашите интериорни предложения и да изберете вашето любимо кътче за сутрешно кафе.

Интериорният дизайн и вътрешно оформление на дома е много важно за да се чувстваме добре в него. Някои от нашите клиенти дори идват при нас с идеи за това как искат да изглежда мястото им за релакс или любимото им кътче за сутрешно кафе и искат да го реализираме още по-хубаво от колкото е в представите им.

![Интериор на спалня](любимо-кътче-за-сутрешно-кафе/интериор-на-спалня.jpg)
### Интериор на **спалня**

Ето така например, ако сте любители на това да си пиете сутрешното кафе в спалнята може да се насладите на ароматната напитка, освен в леглото и на специалното кътче което сме създали до него, с удобна масичка и сгушвайки се в модерния и екстравагантен стол.

[![Вътрешен дизайн на спалня](любимо-кътче-за-сутрешно-кафе/вътрешен-дизайн-на-спалня.jpg)](http://acherno.bg/интериорен-дизайн/апартамент/дзен/интериор.html)
### Вътрешен дизайн на **спалня**

Пренасяме се в друга спалня в която след събуждане от сън може да се преместите на меките възглавнички, да помедитирате, да изпиете своето кафе, да почетете книга и да се отдадете на пълен релакс през почивния си ден.

[![Дизайн на всекидневна](любимо-кътче-за-сутрешно-кафе/интериорен-дизайн-на-всекидневна.jpg)](http://acherno.bg/интериорен-дизайн/апартамент/дон-кихот/обзавеждане.html)
### Дизайн на **всекидневна**

За тези, които събуждайки се, веднага се насочват към кухнята и кафе машината, бихме ги поканили в тази всекидневна, където могат да изпият кафето си в трапезарната част. Тук обзавеждането е стилно - с тъмна маса и бели удобни столове, а ако решат да се поизлежават още малко, могат да се преместят на прекрасният бял холен ъгъл, да си придърпат малката масичка за да им е по-удобно и да се насладят на гледката през големия прозорец или да погледат телевизия.

[![Обзавеждане на офис](любимо-кътче-за-сутрешно-кафе/обзавеждане-на-офис.jpg)](http://acherno.bg/интериорен-дизайн/офис/въздух-и-вода/вътрешен-дизайн.html)
### Обзавеждане на **офис**

Има и една не малка част, при която времето сутрин не им стига почти за нищо и оставят изпиването на сутрешното си кафе за в офиса. А когато човек работи в добре обзаведен и стилен офис, защо да не се наслади на любимото си кафе и на работното си място.

![Интериорен дизайн на тераса](любимо-кътче-за-сутрешно-кафе/интериорен-дизайн-на-тераса.jpg)
### Интериорен дизайн на **тераса**

И за финал ще ви пренесем на терасата, където в почивния си ден, няма начин да не ви стане любимо да се излегнете, да се любувате на слънцето и да си отпивате бавно от ароматното кафе.

Е, изпихме и последната глътка кафе и затова ще спрем с интериорните разходки до тук. А за вас кое е любимо кътче за сутрешно кафе?