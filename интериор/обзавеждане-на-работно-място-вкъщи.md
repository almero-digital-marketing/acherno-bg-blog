---
layout: /blog/post.ect
title: 'Обзавеждане на (работното място вкъщи)'
description: 'Колко често се случва в забързаното ни ежедневие да не успеем да приключим всички задачи в рамките на работния ден? За онези от вас, които имат подобен проблем, са и днешните ни предложения . Ще ви покажем как може да се организира пространството у дома, така че да се създаде и един малък кабинет.'
date: 2012-05-07
author: Радослава Ставракова
legacy: 'http://www.interiorendizain.com/2012/05/blog-post.html'
images:
  -
    url: 'http://hub.acherno.com/svn/piyani-vishni-v-shokolad/Facebook/31-k-t.jpg'
    file: 'обзавеждане-на-работното-място-вкъщи/интериор-на-спалня-с-работно-място.jpg'
    tags: [bedroom]
  -
    url: 'http://hub.acherno.com/svn/per-quae-sis-tutus-illa-simper-sogites/Facebook/04-s_f.jpg'
    file: 'обзавеждане-на-работното-място-вкъщи/вътрешен-дизайн-на-спалня-с-работно-място.jpg'
    tags: [bedroom]
  -
    url: 'http://hub.acherno.com/svn/dim/Site/3D/01-k.jpg'
    file: 'обзавеждане-на-работното-място-вкъщи/интериор-на-гостна-с-работно-място.jpg'
    tags: [bedroom]
  -
    url: 'http://hub.acherno.com/svn/new-york/Facebook/46-s.jpg'
    file: 'обзавеждане-на-работното-място-вкъщи/интериор-на-работно-място.jpg'
    tags: [other]
  -
    url: 'http://hub.acherno.com/svn/kyshtata-v-parka/Facebook/02.16-kt.jpg'
    file: 'обзавеждане-на-работното-място-вкъщи/интериор-на-кабинет.jpg'
    tags: [other]
tags: [private, modern, bedroom, other]
---
## **Създаване на синхрон** между офиса и дома
Колко често се случва в забързаното ни ежедневие да не успеем да приключим всички задачи в рамките на работния ден? Проектите се трупат, а всеки си мечтае за топла вечеря вкъщи. За онези от вас, които имат подобен проблем, са и днешните ни предложения . Ще ви покажем как може да се организира пространството у дома, така че да се създаде и един малък кабинет.

[![Интериор на спалня с работно място](обзавеждане-на-работното-място-вкъщи/интериор-на-спалня-с-работно-място.jpg)](http://acherno.bg/интериорен-дизайн/апартамент/пияни-вишни-в-шоколад/интериорен-дизайн.html)
### Интериор на спалня с **работно място**

За целта дори не е необходимо да разполагате с отделно помещение. Достатъчно е да освободите малко пространство, което да приюти лаптопа. Използвайки светлината, идваща от големия прозорец, в тази спалня лесно може да се постави плот, следващ стената. Пространството отдолу позволява и поставянето на няколко шкафа за по-лесно организиране на работния процес.

![Вътрешен дизайн на спалня с работно място](обзавеждане-на-работното-място-вкъщи/вътрешен-дизайн-на-спалня-с-работно-място.jpg)
### Вътрешен дизайн на спалня с **работно място**

А тук, непосредствено до библиотеката, сме поставили едно малко ъглово плотче, снабдено с удобно кресло, за да създадем допълнителен комфорт. То едновременно скрива радиатора, може да бъде използвано за бюро и да стане тоалетка при необходимост. Една малка мебел с много полезни приложения.

![Интериор на стая за гости с работно място](обзавеждане-на-работното-място-вкъщи/интериор-на-гостна-с-работно-място.jpg)
### Интериор на стая за гости с **работно място**

Импровизираното кабинетче може да бъде разположено и в друга стая, както е в случая с тази гостна. Следвайки червената линия, която е акцент в помещението, малкият работен плот е почти незабележим.

[![Интериор на работно място](обзавеждане-на-работното-място-вкъщи/интериор-на-работно-място.jpg)](http://acherno.bg/интериорен-дизайн/апартамент/ню-йорк/интериорен-дизайн.html)
### Интериор на **работно място**

Ако разполагате с големи преходни помещения лесно можете да съчетаете кабинета с място за почивка. В този наш проект поставихме бюрото непосредствено под прозореца, а останалата част от стаята се заема от удобен разтегателен фотьойл,защото всеки има нужда от релакс. А освен това може послужи и за стая за гости.

![Интериор на кабинет](обзавеждане-на-работното-място-вкъщи/интериор-на-кабинет.jpg)
### Интериор на **кабинет**

За традиционалистите е и последната ни идея за обзавеждане на кабинет. Светлината се осигурява от скрито осветление, а мебелите, имитиращи дърво, създават строга бизнес обстановка. Има достатъчно пространство за етажерката с книги и документи, диванът позволява организирането на срещи, а биокамината създава приятна атмосфера.

Така с минимални усилия и дори при липса на големи пространства вкъщи всеки може да създаде удобно място, в което да работи по своите проекти без да бъде притесняван. Хубавото в случая е, че тези малки работни места могат да получат и куп други предназначения – за любимите снимки или някоя красива саксия. Достатъчно е малко въображение.