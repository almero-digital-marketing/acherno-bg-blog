---
layout: blogpost
title: '(Модерен дизайн) на жилище в бяло'
description: 'Свикнали сме да приемаме бялото и черното като метафори, като цветови символи на противоположностите в света, като емблеми на доброто и злото, светлото и тъмното, деня и нощта, видимото и невидимото, та дори на живота и смъртта. Истината е, че онова, което ние виждаме и определяме като бяло, черно или нещо различно от тях, всъщност е вълшебна игра на светлината, подчинена на физичните закони.'
date: 2015-01-22
cover: 'http://hub.acherno.com/svn/bqlata-kyshta/Facebook/02-h_f.jpg'
images:
  -
    url: 'http://hub.acherno.com/svn/bqlata-kyshta/Facebook/02-h_f.jpg'
    file: 'модерен-дизайн-на-жилище-в-бяло/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/bqlata-kyshta/Facebook/01-h_f.jpg'
    file: 'модерен-дизайн-на-жилище-в-бяло/вътрешен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/bqlata-kyshta/Facebook/03-h_f.jpg'
    file: 'модерен-дизайн-на-жилище-в-бяло/мебели-и-обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/bqlata-kyshta/Facebook/05-h_f.jpg'
    file: 'модерен-дизайн-на-жилище-в-бяло/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/bqlata-kyshta/Facebook/07-h_f.jpg'
    file: 'модерен-дизайн-на-жилище-в-бяло/обзавеждане-на-антре.jpg'
    tags: [other]
  -
    url: 'http://hub.acherno.com/svn/bqlata-kyshta/Facebook/06-h_f.jpg'
    file: 'модерен-дизайн-на-жилище-в-бяло/интериорен-дизайн-на-антре.jpg'
    tags: [other]
  -
    url: 'http://hub.acherno.com/svn/bqlata-kyshta/Facebook/08-h_f.jpg'
    file: 'модерен-дизайн-на-жилище-в-бяло/вътрешен-дизайн-на-антре.jpg'
    tags: [other]
  -
    url: 'http://hub.acherno.com/svn/bqlata-kyshta/Facebook/10-s_f.jpg'
    file: 'модерен-дизайн-на-жилище-в-бяло/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/bqlata-kyshta/Facebook/09-s_f.jpg'
    file: 'модерен-дизайн-на-жилище-в-бяло/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/bqlata-kyshta/Facebook/11-s_f.jpg'
    file: 'модерен-дизайн-на-жилище-в-бяло/интериор-на-спалня.jpg'
    tags: [bedroom]
  -
    url: 'http://hub.acherno.com/svn/bqlata-kyshta/Facebook/12-s_f.jpg'
    file: 'модерен-дизайн-на-жилище-в-бяло/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/bqlata-kyshta/Facebook/18-b_f.jpg'
    file: 'модерен-дизайн-на-жилище-в-бяло/вътрешен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/bqlata-kyshta/Facebook/17-b_f.jpg'
    file: 'модерен-дизайн-на-жилище-в-бяло/интериор-на-баня.jpg'
    tags: [bathroom]
  -
    url: 'http://hub.acherno.com/svn/bqlata-kyshta/Facebook/19-b_f.jpg'
    file: 'модерен-дизайн-на-жилище-в-бяло/интериорен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/bqlata-kyshta/Facebook/20-b_f.jpg'
    file: 'модерен-дизайн-на-жилище-в-бяло/обзавеждане-на-баня.jpg'
    tags: [bathroom]
tags: [private, contemporary, livingroom, kitchen, bathroom, bedroom, other]
featured: true
campaigns:
  -
    campaign: 'M-30+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1hiOXzf
  -
    campaign: 'W-24+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1fkMKS4
---
## Монохромен свят, където се срещат **луксът и практичността**
Свикнали сме да приемаме бялото и черното като метафори, като цветови символи на противоположностите в света, като емблеми на доброто и злото, светлото и тъмното, деня и нощта, видимото и невидимото, та дори на живота и смъртта. И в този начин на мислене се откриват пластове смисъл, вложени в двете крайности на цветовия спектър – всички цветове на едно място и липсата на цветове – бялото и черното. Истината е, че онова, което ние виждаме и определяме като бяло, черно или нещо различно от тях, всъщност е вълшебна игра на светлината, подчинена на физичните закони. 

Тази игра е добре позната на майсторите в интериорния дизайн и нейните свойства се използват изкусно, за да бъде постигнат максимално ефектен резултат, съчетаващ практичност и естетически достойнства в един проект. С реализацията на този проект за жилище в бяло създадохме съвременен монохромен интериор, който отчасти се подчинява на минималистичните принципи: лаконичност на формите, отсъствие на пищна декорация, яснота на композицията.

![Вътрешен дизайн на хол](модерен-дизайн-на-жилище-в-бяло/вътрешен-дизайн-на-хол.jpg)
### Вътрешен дизайн на **хол**

Базисният цвят в хола е бялото. Но нищо не е толкова просто, колкото изглежда. Всички останали цветове в стаята са вторични, получени са чрез игра на светлината, чрез виждането на първичния неутрален цвят – бяло, на различна светлина, съответно по-силна или по-слаба. Така се получават различни нюанси – по-светли или по-тъмни. 
Стилът на обзавеждането е модерен и единственото, което някой би казал, че го отдалечава от убедителното определяне като минималистичен, е пространството, което не е толкова открито и просторно.

-   ### Интериорен дизайн на **хол**
    ![Интериорен дизайн на хол](модерен-дизайн-на-жилище-в-бяло/интериорен-дизайн-на-хол.jpg)

Таванът е бял. Осветлението е комбинация от светлини тип луна по окачен по края таван и няколко единични полилея в бяло – с форма, наподобяваща срез на цилиндър или неправилен овал. Подът е покрит с ламинат в пределно светъл нюанс. Едната стена е изцяло огледална – ход, който усложнява правилата на играта на светлината. Пред тази стена са разположени големият холен ъгъл в бяло, както и ниската холна масичка с минималистичен дизайн, изработена от МДФ, боядисана в бяло с полиуретанова боя с гланц и поставена върху сив килим с дълга нишка. Отсрещната стена е обработена с декоративна мазилка в светлографитено. Върху нея е монтиран телевизорът, а под него има нисък шкаф с минималистичен дизайн и същото бяло гланцово покритие като това на холната масичка. Допълнителен уют на помещението придават двете ниши в стената, индивидуално осветени с луни.

![Мебели и обзавеждане на кухня](модерен-дизайн-на-жилище-в-бяло/мебели-и-обзавеждане-на-кухня.jpg)
### Мебели и обзавеждане на **кухня**

Кухнята на практика е в същото помещение, в което е и холът. Визуалният преход от едната към другата част на стаята се осъществява чрез подовата настилка, преминаваща от ламинат в плочки, и чрез кухненския остров, който има и функцията на маса. Тази мебел напомня на барплот, в който са вградени керамичните котлони. Комбинирана е с четири бар стола с изчистен дизайн в бяло. Над котлоните на острова има стъклен бял капак от лакобел. Кухненските шкафове са с Г-образно разположение. Усвоено е всяко кътче, което пространството позволява да бъде използвано.

-   ### Интериорен дизайн на **кухня**
    ![Интериорен дизайн на кухня](модерен-дизайн-на-жилище-в-бяло/интериорен-дизайн-на-кухня.jpg)

Шкафовете са от МДФ и са боядисани с полиуретанова боя с гланц в бяло. Кухненските уреди са вградени. Създава се усещане за ред и чистота. Не е забравено и удобството, което трябва да предлага тази част на дома, в която храната се приготвя и консумира.

![Интериорен дизайн на спалня](модерен-дизайн-на-жилище-в-бяло/интериорен-дизайн-на-спалня.jpg)
### Интериорен дизайн на **спалня**

В спалнята ще откриете елементи от дизайна на вече представени помещения в същия дом. Ще останете приятно впечатлени от това, че цветове, които сте свикнали да приемате като студени, всъщност може да придадат толкова голяма доза уют на стаята, предназначена за пълноценна почивка. Таванът е бял, ламинатът, с който е покрит подът – също. Част от стените е обработена с латекс в особен сив нюанс, приютил в себе си мекото бежово-кафяво на капучиното, но и сивото, отнето от небето в дъждовен ден.

-   ### Обзавеждане на **спалня**
    ![Обзавеждане на спалня](модерен-дизайн-на-жилище-в-бяло/обзавеждане-на-спалня.jpg)
-   ### Интериор на **спалня**
    ![Интериор на спалня](модерен-дизайн-на-жилище-в-бяло/интериор-на-спалня.jpg)
-   ### Вътрешен дизайн на **спалня**
    ![Вътрешен дизайн на спалня](модерен-дизайн-на-жилище-в-бяло/вътрешен-дизайн-на-спалня.jpg)    
 
Друга част е бяла, а стената с вратата е изцяло покрита с огледало. Огледална е и ивица от повърхността на стената непосредствено над леглото. В стаята има светлина, преминаваща през френските прозорци. За контролиране не само на външните погледи, но и на количеството светлина в помещението, избрахме нежни завеси в светлобежово и ги комбинирахме с римски щори в още по-светъл тон. Мебелите са в бяло и също като в другата част от дома са с минималистичен дизайн. Спалнята е голяма и предлага необходимото удобство, за да се насладите на сладки сънища. На стената срещу нея са поставени два хоризонтални шкафа от МДФ, боядисани в бяло с полиуретанова боя. Тази минималистична комбинация е допълнена от писалище/тоалетка с огледало над нея и удобен стол пред нея.

![Обзавеждане на антре](модерен-дизайн-на-жилище-в-бяло/обзавеждане-на-антре.jpg)
### Обзавеждане на **антре**

Антрето е малко, но уютно. Влизайки през масивната метална врата в графитен нюанс, се озовавате в това условно малко помещение, което всъщност е част от голямото общо пространство, включващо антре и дневна, т.е. хол и кухня. Таванът е окачен, подът е покрит с плочки, а по-голямата част от площта на стените е обработена с латекс в изключително светъл нюанс екрю. 

-   ### Интериорен дизайн на **антре**
    ![Интериорен дизайн на антре](модерен-дизайн-на-жилище-в-бяло/интериорен-дизайн-на-антре.jpg)
-   ### Вътрешен дизайн на **антре**
    ![Вътрешен дизайн на антре](модерен-дизайн-на-жилище-в-бяло/вътрешен-дизайн-на-антре.jpg)

На стената срещу входната врата, за която избрахме декоративна мазилка в графитено, е окачено платно, представляващо колаж на черно-бели снимки с надписи на три космополитни града: Лондон, Ню Йорк и Париж. Помещението е снабдено и с голямо огледало с широка рамка с интересен дизайн, напомнящ колаж от изображения в преобладаващо сиви тонове. Гардеробът е просторен и предлага много място не само за дрехи, но и за аксесоари и всички необходими вещи. Срещу него има ламперия от МДФ, покрита с бяла полиуретанова боя с гланц.

![Вътрешен дизайн на баня](модерен-дизайн-на-жилище-в-бяло/вътрешен-дизайн-на-баня.jpg)
### Вътрешен дизайн на **баня**

Банята е решена в същата цветова гама. Таванът е окачен, стените са покрити с бели плочки, а подът – с белезникави сиво-бежови плочки. Черният плот, на който е монтирана мивката, представяща изображение на градски пейзаж, е от технически камък. Белият шкаф е от ПВЦ.

-   ### Интериор на **баня**
    ![Интериор на баня](модерен-дизайн-на-жилище-в-бяло/интериор-на-баня.jpg)
-   ### Интериорен дизайн на **баня**
    ![Интериорен дизайн на баня](модерен-дизайн-на-жилище-в-бяло/интериорен-дизайн-на-баня.jpg)
-   ### Обзавеждане на **баня**
    ![Обзавеждане на баня](модерен-дизайн-на-жилище-в-бяло/обзавеждане-на-баня.jpg)

Над мивката е поставено голямо огледало, а отдясно на него – още едно изображение, включващо небостъргачи. Избрахме практична душ-кабина с вана, в която можете да се поглезите. Тоалетната е конзолна, с вградена структура.
