---
layout: /blog/post.ect
title: 'В топлината на (есенните цветове)'
description: 'Може да избирате от безкрайно много цветове, като в основата да бъде един, а останалите да го допълват. Кермидения нюанс например е рядко срещан и с него може да получите различен интериор. Комбиниран с бяло, сиво, кафяво допринася за създаването на уютна и изпълнена с топлина обстановка.'
date: 2013-12-04
author: Радослава Ставракова
legacy: 'http://www.interiorendizain.com/2013/12/blog-post.html'
images:
  -
    url: 'http://hub.acherno.com/svn/pirin/Facebook/01.39-h.jpg'
    file: 'в-топлината-на-есенните-цветове/интериорен-дизайн-на-всекиденевна.jpg'
    tags: [livingroom]
  -
    url: 'http://hub.acherno.com/svn/pirin/Facebook/05.1-s.jpg'
    file: 'в-топлината-на-есенните-цветове/интериор-на-спалня.jpg'
    tags: [bedroom]
  -
    url: 'http://hub.acherno.com/svn/pirin/Facebook/09.7-d.jpg'
    file: 'в-топлината-на-есенните-цветове/обзавеждане-на-детска-стая.jpg'
    tags: [nursery]
  -
    url: 'http://hub.acherno.com/svn/pirin/Facebook/13.4-b.jpg'
    file: 'в-топлината-на-есенните-цветове/интериор-на-баня.jpg'
    tags: [bathroom]
tags: [private, modern, bathroom, bedroom, livingroom, nursery]
featured: true
---
## **Иновативен** и стилен **интериорен дизайн**
Когато започнете да обзавеждате цялостно ново жилище пред вас се изправят големите въпроси, кое къде и как да разположите, в какви цветове да бъде обзавеждането...На пръв поглед всичко изглежда лесно, но когато си взискателен и искаш интериор, който да е различен от една масичка тук и едно диванче там, най-добре да прибегнете до специалисти в интериорния дизайн за да може да визуализирате идеите си.

![Интериорен дизайн на всекидневна](в-топлината-на-есенните-цветове/интериорен-дизайн-на-всекиденевна.jpg)
### Интериорен дизайн на **всекидневна**

Може да избирате от безкрайно много цветове, като в основата да бъде един, а останалите да го допълват. Кермидения нюанс например е рядко срещан и с него може да получите различен интериор.Комбиниран с бяло, сиво, кафяво допринася за създаването на уютна и изпълнена с топлина обстановка. При тази всекидневна, използвахме дъбови нюанси за мебелите в кухнята. Комбинирахме със тъмно кафяви декоративни плочки на стената, а надолу продължихме със бели шкафове. За да се комбинира цветово добре, за завеси избрахме плътни, кафяво оранжеви пердета, които са в тон с паркета. Пред тях трапезарната маса грее със своя светло бежов цвят, а дивана си има свой собствен цвят, който разчупва атмосферата в стаята.

![Вътрешен дизайн на спалня](в-топлината-на-есенните-цветове/интериор-на-спалня.jpg)
### Вътрешен дизайн на **спалня**

Спалнята най-добре да бъде в нежни светли нюанси, за да може да предразполага към пълноценна почивка. За тази сме избрали бежово-лилавата гама. Не сме прекалявали с мебелите за да запазим простора в стаята. Наблегнахме на удобно легло с механизам отдолу, за да бъде функционално и да събира дрехи, допълнихме с малък комод за бельо и други дрехи и две нощни шкафчета. Дребните декорации, които избрахме са част от създаването на комфорт и функционалност.

![Обзавеждане на детска стая](в-топлината-на-есенните-цветове/обзавеждане-на-детска-стая.jpg)
### Обзавеждане на **детска стая**

Детската стая е също в различни от стандартните цветове, които се предпочитат. За нея наблегнахме на натуралните цветове, избелен дъб с леко пъпешов цвят. Леглата решихме да бъдат на два етажа за да има пространство за игра, а пред тях поставихме килим, който наподобява цветна въртележка. Завършихме обзавеждането с малък шкаф, който да побира дрехите на децата.

![Интериорен дизайн на баня](в-топлината-на-есенните-цветове/интериор-на-баня.jpg)
### Интериорен дизайн на **баня**

Банята е низ от ефектно редуване на плочки с различна големина и цветове. Използвани са два цвята, но те са достатъчни за да се получи раздвиженост и стил. Най-голямо впечатление прави стената над тоалетната, която наравихме с декоративен теракот в комбинация с малки фризове. За останалата част използвахме основно светло бежови плочки с редуване на тъмно кафяви, за акцент при мивката и душ кабината. Така с помоща на визуализацията постигнахме една стилна и красива баня, която има своя идентичност.