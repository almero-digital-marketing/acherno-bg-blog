---
layout: /blog/post.ect
title: '(Пуф-креслата или барбароните) в обзавеждането'
description: 'Пуфове, барбароните, кресла, фотьойли – изключително интересни елементи от обзавеждането, които са подходящи както за дома, така и за публичните пространства. Имат декоративна функция и едновременно с това са мебели за сядане, осигуряващи максимален комфорт на тялото. Богатата гама от продукти дава свобода на избор и поле за изразяване на личния вкус в интериора. Барбароните са тапицирани с различни материи, те са с варираща форма, големина и предназначение. На пазара в момента най-популярни са пуф-креслата с форма на круша (оригиналният модел, създаден най-рано), на ябълка, на сърце, фотьойлите, комбинирани с табуретки, големите възглавници, дори лежанки и цели легла, в които можете да се гмурнете и да забравите за реалността.'
author: Изабел Йорданова
cover: 'http://hub.acherno.com/svn/sun-v-lqtna-nosht/Site/3D/02-h_f.jpg'
date: 2016-05-25
firstPage: true
tags: [private, livingroom, nursery]
---
## **Меки и обемни мебели за сядане** - красиви и удобни
Пуфове, барбароните, кресла, фотьойли – изключително интересни елементи от обзавеждането, които са подходящи както за дома, така и за публичните пространства. Имат декоративна функция и едновременно с това са мебели за сядане, осигуряващи максимален комфорт на тялото. Богатата гама от продукти дава свобода на избор и поле за изразяване на личния вкус в интериора. Барбароните са тапицирани с различни материи, те са с варираща форма, големина и предназначение. EPS-гранулите, от които се състои пълнежът на тези мебели, са екологичен материал с „дишаща“ структура и са рециклируеми. На пазара в момента най-популярни са пуф-креслата с форма на круша (оригиналният модел, създаден най-рано), на ябълка, на сърце, фотьойлите, комбинирани с табуретки, големите възглавници, дори лежанки и цели легла, в които можете да се гмурнете и да забравите за реалността. За стаите на най-малките, детските градини, клубове или детски центрове се изработват отделни пуф-модули – разноцветни геометрични фигури. Предлагат се дори пуфове, специално проектирани за домашни любимци.

[image url="http://hub.acherno.com/svn/sun-v-lqtna-nosht/Site/3D/02-h_f.jpg" tags="livingroom" title="Вътрешен дизайн на всекидневна"]
### Вътрешен дизайн на **всекидневна**

Приложението на барбароните е универсално – те са оригинално решение за обзавеждане на всекидневната, спалнята, детската стая, гостната, кабинета и дори на терасата, на двора или до басейна, ако тапицерията им е непромокаема. Дизайнът може да се променя според цялостната концепция за интериора. Присъствието на барбароните придава чар на обзавеждането и потвърждава факта, че дори в стилове, считани за по-консервативни, като съвременната класика например, може да се внесе разнообразие. Доказват го тези два пуфа с форма на ябълка, съответно в бледозелено и деликатно прасковено.

-   ### Интериорен дизайн на **хол**
    [image url="http://hub.acherno.com/svn/filmova-lenta/Site/3D/04-m-h-F.jpg" tags="livingroom" title="Интериорен дизайн на хол"]
-   ### Обзавеждане на **всекидневна**
    [image url="http://hub.acherno.com/svn/proleten-cvyat/Site/3D/01-h-F.jpg" tags="livingroom" title="Обзавеждане на всекидневна"]

Трябва ви едно допълнително място за домашното кино довечера, защото диванът няма да събере цялата компания? Решението за вас е барбарон – бял, черен, сив, в ярък тон или в светъл пастелен цвят, комфортен, атрактивен, лесен за преместване, достъпен, с безброй варианти, от които можете да избирате. Всеки ваш приятел би бил доволен да се отпусне в прегръдката на мекото кресло, спокойно да се облегне в този пуф круша и да се наслади на филма.

-   ### Обзавеждане на **детска стая**
    [image url="http://hub.acherno.com/svn/vienski-vals/Site/3D/29-d1_f.jpg" tags="nursery" title="Обзавеждане на детска стая"]
-   ### Интериор на **детска стая**
    [image url="http://hub.acherno.com/svn/taynata-gradina/Site/3D/06-d_f.jpg" tags="nursery" title="Интериор на детска стая"]

Барбароните са неизменна част от обзавеждането в спалните и в детските стаи на вече поотрасналите деца. Независимо дали е разположен до прозореца и е привлекателно място за четене, или е пред телевизора/компютъра, ергономичната форма на барбарона кара времето да лети неусетно. Ябълка или круша – с по-малка или по-голяма зона на облегалката, в тясно кътче или в центъра на стаята, в бледо бежово или в тютюнево зелено – възможностите за избор на практика са неограничени.

-   ### Мебели в **детска стая**
    [image url="http://hub.acherno.com/svn/klasika-v-janra/Site/3D/07-d_f.jpg" tags="nursery" title="Мебели в детска стая"]
-   ### Вътрешен дизайн на **детска стая**
    [image url="http://hub.acherno.com/svn/vienski-vals/Site/3D/35-d3_f.jpg" tags="nursery" title="Вътрешен дизайн на детска стая"]

Пуф-креслата са любимо място за сядане на малчуганите и чудесен избор за подарък за всеки от тях. Освен че са меки и симпатични (все пак барбароните са се сдобили с името си благодарение на своя дизайн, наподобяващ вида на едноименните анимационни герои), са тапицирани с материи във всякакви възможни цветове. Тревисто зелено, морско синьо, патешко жълто, нежно розово... Има възможност за допълнително персонализиране – добавяне на картинка, снимка или надпис. Разбира се, ще откриете още по-смели идеи – някои барбарони пресъздават предмети, животни или фантастични създания – футболна или баскетболна топка, овца, калинка, миньон и т.н.

[image url="http://hub.acherno.com/svn/gorska-pateka/Site/3D/08-d-F.jpg" tags="nursery" title="Обзавеждане на детска стая"]
### Обзавеждане на **детска стая**

Барбароните предлагат удобство и в най-нестандартните позиции на тялото, които детето заема по време на игра, четене, гледане на телевизия или почивка. Площта за сядане и облегалката му осигуряват опора. Повечето детски барбарони са с по-малки размери от сходните мебели за възрастни. Формите им най-често се асоциират с круша, ябълка, барабан или голяма възглавница. Разбира се, има множество разнообразни решения отвъд стандартните. Поддръжката на детския барбарон е лесна – обикновено има опция за сваляне и пране на калъфа. Друго предимство, което прави пуф-креслото подходяща мебел за стаите на най-малките, е това, че е лек и лесен за преместване.