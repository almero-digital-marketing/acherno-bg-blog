---
layout: /blog/post.ect
title: 'Интериор в (бяло)'
description: 'Вероятно мнозина от вас желаят да имат красиви и функционални жилища, по последен писък на модата и създадени специално по поръчка. Интернет, списания, съвети на интериорните дизайнери – неизменна част от постигането на тази мечта. Как да съчетаем цветовете, материите, да обърнем внимание на аксесоарите. А хрумвало ли ви е да заложите единствено на бялото?'
date: 2011-08-08
author: Радослава Ставракова
legacy: 'http://www.interiorendizain.com/2011/08/blog-post.html'
images:
  -
    url: 'http://hub.acherno.com/svn/ledenata-kralica/Facebook/11-h.jpg'
    file: 'интериор-в-бяло/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/ledenata-kralica/Facebook/24-h.jpg'
    file: 'интериор-в-бяло/интериор-на-трапезария.jpg'
    tags: [kitchen]
  -
    url: 'http://hub.acherno.com/svn/ledenata-kralica/Facebook/23-h.jpg'
    file: 'интериор-в-бяло/мебели-и-обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/ledenata-kralica/Facebook/22-h.jpg'
    file: 'интериор-в-бяло/интериорен-дизайн-на-всекидневна.jpg'
    tags: [livingroom]
tags: [private, modern, bedroom, kitchen, livingroom]
---
## Красотата на белия цвят в **интериорния дизайн**
Вероятно мнозина от вас желаят да имат красиви и функционални жилища, по последен писък на модата и създадени специално по поръчка. Интернет, списания, съвети на интериорните дизайнери – неизменна част от постигането на тази мечта. Как да съчетаем цветовете, материите, да обърнем внимание на аксесоарите. А хрумвало ли ви е да заложите единствено на бялото?

Не бързайте да отхвърлите идеята с лека ръка. Ще ви предложим няколко варианта за обзавеждане на хол и кухня, които ще променят представите ви.

![Интериорен дизайн на кухня](интериор-в-бяло/интериорен-дизайн-на-кухня.jpg)
### Интериорен дизайн на **кухня**

Помещението, с което разполагаме, е преходно и естествено светло. За да покаже обаче бялото най-доброто от себе си, има нужда от допълнително осветление. Особено подходящо е вграденото, разположено в окачен таван. За постигане на още по-впечатляващи резултати препоръчваме мебели с гланцови повърхности. Така цялото помещение ще заблести.

![Интериор на трапезария](интериор-в-бяло/интериор-на-трапезария.jpg)
### Интериор на **трапезария**

Преходната трапезарна част е издържана в същата цветова гама и материали – кръгла маса и четири стола с гланцово покритие.

Малкият бар с дизайнерски столчета придава завършек и същевременно е удобно място за всеки - бил той домакин или гост.

![Мебели и обзавеждане на хол](интериор-в-бяло/мебели-и-обзавеждане-на-хол.jpg)
### Мебели и обзавеждане на **хол**

Белият диван в хола изглежда изключително изискан и може бъде част от интериора дори на холивудска звезда. Допълнен е от етажерки, върху които да разположите снимки на любими хора или любима книга.

![Интериорен дизайн на всекидневна](интериор-в-бяло/интериорен-дизайн-на-всекидневна.jpg)
### Интериорен дизайн на **всекидневна**

Задължително белият телевизор поставихме на пано, допълнително осветено от лампички, поставени между него и стената. Така постигнахме и един много романтичен акцент – приглушената светлина вечер.

И за да бъде всичко съвършено, не забравяйте и подовата настилка – бяла и искряща като цялото помещение.
