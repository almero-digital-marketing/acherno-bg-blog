---
layout: /blog/post.ect
title: 'Как да (обзаведем банята)'
description: 'Ще ви предложим няколко варианта за обзавеждане на бани, които сме реализирали във вече финализирани наши проекти. Основният показател при избора на обзавеждане е функционалността. Дори малките помещения позволяват разгръщане на фантазията и максимално усвояване на пространството. '
date: 2012-04-04
legacy: 'http://www.interiorendizain.com/2012/04/blog-post.html'
images:
  -
    url: 'http://hub.acherno.com/svn/garderoba-stena/Facebook/03-b.bmp'
    file: 'как-да-обзаведем-банята/интериор-дизайн-на-баня.jpg'
    tags: [retro]
  -
    url: 'http://hub.acherno.com/svn/kushtata-s-durvoto/Facebook/02-b.bmp'
    file: 'как-да-обзаведем-банята/дизайн-на-баня.jpg'
    tags: [modernclassic]
  -
    url: 'http://hub.acherno.com/svn/nostalgiq/Facebook/36-b.jpg'
    file: 'как-да-обзаведем-банята/интериор-на-баня.jpg'
    tags: [retro]
  -
    url: 'http://hub.acherno.com/svn/piyani-vishni-v-shokolad/Facebook/04-b.jpg'
    file: 'как-да-обзаведем-банята/обзавеждане-на-баня.jpg'
    tags: [contemporary]
tags: [private, modernclassic, bathroom, contemporary, retro]
---
## Прецизно **обзавеждане на банята**
Случвало ли ви се е да правите ремонт, да дойде ред на банята и да нямате представа как ще изглежда? Основният показател при избора на обзавеждане е функционалността. Дори малките помещения позволяват разгръщане на фантазията и максимално усвояване на пространството. Ще ви предложим няколко варианта за обзавеждане на бани, които сме реализирали във вече финализирани наши проекти.

Всяка една от тях носи своята уникалност и неподправеност, връща назад във времето заради характерен стил или понася напред в бъдещето благодарение на иновативни идеи.

![Интериорен дизайн на баня](как-да-обзаведем-банята/интериор-дизайн-на-баня.jpg)
### Интериорен дизайн на **баня**

Първото ни предложение спокойно може да бъде асоциирано с романтичността на Рим, съчетана с елементи от ковано желязо. Красивите теракотени плочки, фризовете по стените и около огледалото, нежните заоблени первази, както и мозаечната комбинация на различни големини и цветове по пода сякаш отправят мисълта към някоя вила на хълма Палатин. Красивата мивка е кацнала върху феерия от ковани елементи, пренесени и в етажерките по стените. Добавихме удобна вана за релакс, ниши за кърпите и козметиката, тоалетна и биде в подходящ цвят.

![Дизайн на баня](как-да-обзаведем-банята/дизайн-на-баня.jpg)
### Дизайн на **баня**

От Древен Рим към Барока. Асоциацията е мигновенна след първия поглед към голямото огледало и рамката му от ковано желязо. Класически елементи този път комбинирани с пищността на златото и елегантността на черния цвят. Прекрасните релефни плочки са акцент сред специално създадената за нашите клиенти санитария – подходяща вана, удобна мивка и голям душ, който да разпръсква живителни капчици вода.

![Интериор на баня](как-да-обзаведем-банята/интериор-на-баня.jpg)
### Интериор на **баня**

Препускайки през епохите, ето ни вече в близкото минало. Дървеният шкаф носи някаква автентичност, релефните плочки в бледо зелено създават приятен фон, допълнен от кремаво и тук там по някой шарен елемент за разкош. Нищо ексцентрично и иновативно – просто една баня в старата къща, където да се почувстваш достатъчно удобно без да ти липсва нищо.

[![Обзавеждане на баня](как-да-обзаведем-банята/обзавеждане-на-баня.jpg)](http://acherno.bg/интериорен-дизайн/апартамент/пияни-вишни-в-шоколад/интериорен-дизайн.html)
### Обзавеждане на **баня**

А за онези от вас, които следват тенденциите в интериора, е последното ни предложение, издържано в нежни светли цветове. Тук разположихме къта за къпане в естествена ниша и я облякохме в стъклени панели за по-голямо удобство. Големите огледала над дизайнерската мивка са едновременно и врати на шкаф, който да побира всичко необходимо. Разполагахме с по-малко пространство, но го оползотворихме по най-добрия начин.

Това са нашите бани. А каква ще бъде вашата?