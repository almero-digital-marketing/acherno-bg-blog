---
layout: /blog/post.ect
title: '(Малък, но модерен и стилен) апартамент'
description: 'Това, че жилището ни е малко в никакъв случай не пречи да го направим стилно и модерно.Ето такъв пример е интериора по който работим. Дизайна е съобразен изцяло с квадратурата с която разполагаме. Използваните цветове са семпли, за да не смаляват оптически пространството, мебелите са компактни, помислено е за всяко нещо, така че да няма прекалено струпване на мебели и да не изглежда натруфено.'
date: 2013-10-22
author: Радослава Ставракова
legacy: 'http://www.interiorendizain.com/2013/10/blog-post.html'
images:
  -
    url: 'http://hub.acherno.com/svn/kompakten/Facebook/01.3-h.jpg'
    file: 'модерен-и-стилен-апартамент/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/kompakten/Facebook/14.5-s.jpg'
    file: 'модерен-и-стилен-апартамент/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/kompakten/Facebook/10-b_f.jpg'
    file: 'модерен-и-стилен-апартамент/интериор-на-баня.jpg'
    tags: [bathroom]
  -
    url: 'http://hub.acherno.com/svn/kompakten/Facebook/07-k_f.jpg'
    file: 'модерен-и-стилен-апартамент/интериорен-дизайн-на-антре.jpg'
    tags: [other]
tags: [private, contemporary, bathroom, bedroom, livingroom, other]
---
## **Модерен и разчупен** интериор
Това, че жилището ни е малко в никакъв случай не пречи да го направим стилно и модерно. В днешно време благодарение на разнообразието от практични решения и многофункционални мебели за обзавеждане, можем да организираме по чудесен начин помещенията в дома си.

Ето такъв пример е интериора по който работим. Дизайна е съобразен изцяло с квадратурата с която разполагаме. Използваните цветове са семпли, за да не смаляват оптически пространството, мебелите са компактни, помислено е за всяко нещо, така че да няма прекалено струпване на мебели и да не изглежда натруфено.

![Интериорен дизайн на всекидневна](модерен-и-стилен-апартамент/интериорен-дизайн-на-всекидневна.jpg)
### Интериорен дизайн на **всекидневна**

Всекидневната е мястото, където прекарваме голяма част от времето си, затова не можеше да си позволим да затворим прекалено много пространството, а в същото време, беше необходимо да съвместим някак си, едновременно кухня, холна част и маса за хранене. С правилно разчертаване на пространството успяхме да постигнем едно страхотно, леко асиметрично разположение. Разчупихме допълнително помещението с окачени тавани, които боядисахме с каремелен нюанс латекс. Използвахме по-малки и компактни мебели и вместо големи секции, се спряхме на различни по-форма рафтчета и етажерки за да се получи една уютна и добре подредена стая.

![Обзавеждане на спалня](модерен-и-стилен-апартамент/обзавеждане-на-спалня.jpg)
### Обзавеждане на **спалня**

Спалнята е наистина малка, но това не ни пречеше да съберем толкова много мебели. Освен спалня сложихме голям гардероб срещу нея, за да пребира всички дрехи. Нямаше как да пропуснем и мебелите за най-малкият член на семейството. Кошарка и малко шкафче трябваше да има и при това, трябваше да бъде и удобно за ползване. Следвайки всички тези важни моменти, за обзавеждането на тази стая, избрахме всичко да бъде по-поръчка за да се поместим в квадратурата на стаята с всичко необходимо. За да разнообразим интериора акцентирахме много с декоративен тапет, използването на различни нюанси цветове и декоративни полици, които да могат да служат и за поставянето на книги или други неща.

![Интериор на баня](модерен-и-стилен-апартамент/интериор-на-баня.jpg)
### Интерор на **баня**

Банята е като малък скъпоценен камък. За тази малка квадратура, можеше да си позволим избор на луксозни плочки, които да редуваме в различни цветове, като така, реално отделихме визуално душа, тоалетната и мивката. Всяка част си имаше своя специален облик, а в същото време цялостно сътворяваха красива цветна еуфория.

![Интериорен дизайн на антре](модерен-и-стилен-апартамент/интериорен-дизайн-на-антре.jpg)
### Интериорен дизайн на **антре**

Коридора също е малък и компактен, но за сметка на това, се погрижихме да бъде много симпатичен и функционален. За него избрахме цветни тапети на раета и добавихме голямо огледало, което да създава илюзията за повече пространство. Вместо стандартните закачалки, заложихме на един по-голям комод и няколко по-малки шкафчета, които са закрепени самостоятелно за стената. За якетата импровизирахме, като изработихме закачалка от дървена облицовка и специално подбрани куки за якета, чадър и друго необходимо.

Ето как, с повече въображение и добре разпределено пространство, може да превърнем и по-малките жилища в едно удобно и уютно място за живеене.