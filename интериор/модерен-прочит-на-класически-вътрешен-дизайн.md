---
layout: /blog/post.ect
title: 'Модерен прочит на (класически вътрешен дизайн)'
description: 'Умерени решения и оригинален поглед върху стила на модерната класика. Целта ни беше да постигнем резултат, който съвместява традиционната красота и непреходната елегантност на класическия интериорен дизайн, от една страна, и всички удобства, които се предлагат за дома в съвременния свят, от друга страна. Вътрешният дизайн на това жилище е едновременно сдържан и жизнерадостен. Топлина, светлина, внимателно подбрани акценти, деликатни цветове.'
author: Изабел Йорданова
cover: 'http://hub.acherno.com/svn/prikazka/Site/3D/01-h-F.jpg'
date: 2016-03-25
firstPage: true
tags: [private, modernclassic]
---
## **Елегантна модерна класика** и личен стил в обзавеждането
Умерени решения и оригинален поглед върху стила на модерната класика. Целта ни беше да постигнем резултат, който съвместява традиционната красота и непреходната елегантност на класическия интериорен дизайн, от една страна, и всички удобства, които се предлагат за дома в съвременния свят, от друга страна. Вътрешният дизайн на това жилище е едновременно сдържан и жизнерадостен. Топлина, светлина, внимателно подбрани акценти, деликатни цветове.

[panorama href="/панорами/приказка/всекидневна.yml"]

Усещането, което интериорът на всекидневната създава, е оптимистично спокойствие. Знаете, че светът е хубав, вие сте част от него, всичко най-добро предстои и това ви кара да се чувствате добре. Цветовете са неутрални и топли – бяло, слонова кост, шоколадово кафяво. Създават приветлива атмосфера, която в студената част от годината чудесно се допълва от пламъците в тристранната етанолова камина. Всеки детайл е прецизно подбран. Мебелите са изработени от МДФ и боядисани с полиуретанова боя в бяло. Дизайнът им може да бъде определен като модерна класика.  

-   ### Вътрешен дизайн на **хол и трапезария**
    [image url="http://hub.acherno.com/svn/prikazka/Site/3D/01-h-F.jpg" tags="livingroom" title="Вътрешен дизайн на хол и трапезария"]
-   ### Интериор на **хол и трапезария**
    [image url="http://hub.acherno.com/svn/prikazka/Site/3D/03-h-F.jpg" tags="livingroom" title="Интериор на хол и трапезария"]

Избрахме подова настилка от естествен материал – дъбово дюшеме. Таванът е бял. Монтирахме три типа осветителни тела – семпъл плафон с кръгла форма, бял полилей и аплици в типичен класически стил. Част от стените са обработени с декоративна мазилка, друга част – с латекс. Поставена е невисока ламперия в бяло. Холният ъгъл е с елегантен дизайн в шоколадов нюанс. Декоративните възглавнички са в светлобежово, което кореспондира с цвета на по-плътните завеси. Трапезната маса е в бяло и тъмнокафяво. Четирите стола в рустикален стил са бели и внасят усещане за уют в обстановката.

[image url="http://hub.acherno.com/svn/prikazka/Site/3D/02-h-F.jpg" tags="kitchen" title="Мебели и обзавеждане на кухня"]
### Мебели и обзавеждане на **кухня**

Натуралните цветове убедително доминират и в кухнята, като начело е бялото. Шкафовете са изработени от МДФ. Класическият елемент в дизайна се крие в изящните малки подробности по вратичките и в дръжките им. За гърба на кухнята се спряхме на плочки в различни нюанси на бежовото, с които се постига ефект, напомнящ пачуърк. Съчетахме белите шкафове с пределно светъл термоустойчив плот. Всички електроуреди са вградени, за да бъде спазена изчистената линия в дизайна.

-   ### Интериорен дизайн на **антре**
    [image url="http://hub.acherno.com/svn/prikazka/Site/3D/04-a-F.jpg" tags="other" title="Интериорен дизайн на антре"]
-   ### Обзавеждане на **антре**
    [image url="http://hub.acherno.com/svn/prikazka/Site/3D/05-a-F.jpg" tags="other" title="Обзавеждане на антре"]
-   ### Мебели в **антре**
    [image url="http://hub.acherno.com/svn/prikazka/Site/3D/06-a-F.jpg" tags="other" title="Мебели в антре"]

Планът за реконструкция на жилището включва събаряне на стената между хол и антре, с цел двете помещения да бъдат обединени. Дизайнът на антрето е издържан изцяло в класическия стил на жилището. И тук подовата настилка е дъбово дюшеме, а стените са обработени с декоративна мазилка. Всички мебели са с лице от МДФ, а повърхността им е обработена с полиуретанова боя в бяло. Налице са шкафове и гардероби за всичко необходимо. Има и меко място за сядане, както и кокетно огледало в бяла рамка с овална форма.

[panorama href="/панорами/приказка/спалня.yml"]

Интериорните решения в главната спалня са по-смели. Познатото бяло е съпътствано от свеж и типично летен цвят за акцент – тюркоазено. Таванът е обработен с латекс в бяло, а стените са покрити с комбинация от латекс и тапети в пана от полиуретанови профили. Подовото покритие е мокет в светлобежово. Мебелите са в класически стил в бяло.

[image url="http://hub.acherno.com/svn/prikazka/Site/3D/08-s-F.bmp" tags="bedroom" title="Мебели и обзавеждане на спалня"]
### Мебели и обзавеждане на **спалня**

Системата за съхранение, нощните шкафчета и многофункционалната мебел срещу леглото – комод, бюро и тоалетка в едно, са създадени с внимание към дребните детайли. Леглото е голямо и удобно. Таблата му е тапицирана с дамаска в тюркоазено. Тюркоазеното присъства и в дизайна на текстила в стаята.

-   ### Интериорен дизайн на **детска стая на момиче**
    [image url="http://hub.acherno.com/svn/prikazka/Site/3D/10-s-m-F.jpg" tags="nursery" title="Интериорен дизайн на детска стая на момиче"]
-   ### Обзавеждане на **детска стая на момиче**
    [image url="http://hub.acherno.com/svn/prikazka/Site/3D/11-s-m-F.jpg" tags="nursery" title="Обзавеждане на детска стая на момиче"]
-   ### Мебели в **детска стая на момиче**
    [image url="http://hub.acherno.com/svn/prikazka/Site/3D/12-s-m-F.jpg" tags="nursery" title="Мебели в детска стая на момиче"]

Момичешката детска стая е в унисон с цялостната концепция за обзавеждане на дома в класически стил, като тук ударението пада върху лилавите и бледозелените елементи от обзавеждането. Нежност, красота и практичност. Кое момиче не би искало да прекарва времето си тук? Мебелите – легло, гардероб, бюро, библиотека, шкаф под телевизор, етажерки, са изработени от МДФ и са боядисани в бяло. Декорацията им потвърждава тенденцията, която неотклонно следваме във всяко помещение на дома.

[panorama href="/панорами/приказка/детска-стая.yml"]

Другата детска стая има своите отличителни знаци и е обзаведена в по-скоро модерен, отколкото класически стил. Подовата настилка е ламиниран паркет. За стените използвахме латекс в бледо тюркоазено и бяла декоративна тухла. Неутралните бяло и сиво са съчетани с различни нюанси на тюркоазеното, както и с яркожълто.

[image url="http://hub.acherno.com/svn/prikazka/Site/3D/13-d-F.jpg" tags="nursery" title="Мебели и обзавеждане на детска стая"]
### Мебели и обзавеждане на **детска стая**

Раклата зад леглото, гардеробът, комодът, бюрото, системата за съхранение с библиотека, етажерките са с изчистен дизайн в бяло и сиво. Дръжките им са черни. Леглото и двуместното канапе са тапицирани с дамаска в тюркоазено, чудесно допълнено от текстил и декоративни възглавнички в жълто.

-   ### Интериорен дизайн на **баня**
    [image url="http://hub.acherno.com/svn/prikazka/Site/3D/16-b-F.bmp" tags="bathroom" title="Интериорен дизайн на баня"]
-   ### Обзавеждане на **баня**
    [image url="http://hub.acherno.com/svn/prikazka/Site/3D/17-b-F.bmp" tags="bathroom" title="Обзавеждане на баня"]
-   ### Мебели и дизайн на **баня**
    [image url="http://hub.acherno.com/svn/prikazka/Site/3D/18-b-F.bmp" tags="bathroom" title="Мебели и дизайн на баня"]

Нюанс шампанско, преминаващ в бежово. Превърнахме една обикновена, сравнително малка баня в еталон за стил. Подовите, стенните плочки и фризът създават илюзия, че представляват покритие на външно пространство. В душ-зоната, обособена чрез стъклена преграда, направихме конзолна пейка от гипсокартон и преградна стена за отделяне на тази част. Мебелите са изработени от ПВЦ. Мивката е под плот от технически камък.

[image url="http://hub.acherno.com/svn/prikazka/Site/3D/19-wc-F.bmp" tags="bathroom" title="Вътрешен дизайн на тоалетна"]
### Вътрешен дизайн на **тоалетна**

Няма да се изненадате от интериорния дизайн на тоалетната, който е изцяло съобразен с концепцията за жилището и с обзавеждането на банята. Създадохме предстенна обшивка от гипсокартон за поставяне на структура за вграждане. Покритието в долната част на стените е плочки, а в горната – тапет с цвят шампанско. Между тях има фриз.