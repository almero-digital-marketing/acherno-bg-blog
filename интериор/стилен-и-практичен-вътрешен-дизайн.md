---
layout: /blog/post.ect
title: 'Стилен и практичен (вътрешен дизайн)'
description: 'Организирането на пространството в днешните апартаменти е много по-различно от това, което беше характерно преди 20 години. С малко помощ от страна на професионалистите, стандартизираните панелни кутийки могат да се преобразят до неузнаваемост и да задоволят нуждите на своите обитатели.'
date: 2011-07-25
author: Радослава Ставракова
legacy: 'http://www.interiorendizain.com/2011/07/blog-post_25.html'
images:
  -
    url: 'http://hub.acherno.com/svn/hartienite-lampi/Facebook/38-h.jpg'
    file: 'стилен-и-практичен-вътрешен-дизайн/интериорен-дизайн-на-хол.jpg'
  -
    url: 'http://hub.acherno.com/svn/hartienite-lampi/Facebook/38-h.jpg'
    file: 'стилен-и-практичен-вътрешен-дизайн/мебели-и-обзавеждане-на-всекидневна.jpg'
  -
    url: 'http://hub.acherno.com/svn/piyani-vishni-v-shokolad/Facebook/16-h.jpg'
    file: 'стилен-и-практичен-вътрешен-дизайн/интериор-на-всекидневна.jpg'
tags: [private, contemporary, livingroom,]
featured: true
---
## **Красота** и **функционалност** комбинирани в едно
Организирането на пространството в днешните апартаменти е много по-различно от това, което беше характерно преди 20 години. С малко помощ от страна на професионалистите, стандартизираните панелни кутийки могат да се преобразят до неузнаваемост и да задоволят нуждите на своите обитатели.

Апартаментът, който ще представим днес, също притежава една неповторима индивидуалност. Дългото правоъгълно помещение приюти перфектно оборудваната кухня, а дизайнерската холна маса и хартиените лампи  придадоха уют и функционалност едновременно.

![Интериорен дизайн на хол](стилен-и-практичен-вътрешен-дизайн/интериорен-дизайн-на-хол.jpg)
### Интериорен дизайн на **хол**

Избрахме светли цветове, които допринесоха за  чувство за простор - бяло и шампанско, съчетани със светлия ламинат и мебелите, имитиращи естествено дърво. Допълнителното осветление, вградено в паната покрай стената и непосредствено над хартиените лампи, придава завършеност и  позволява избора на различни светлинни комбинации в зависимост от желанието на клиентите ни.

![Мебели и обзавеждане на всекидневна](стилен-и-практичен-вътрешен-дизайн/мебели-и-обзавеждане-на-всекидневна.jpg)
### Мебели и обзавеждане на **всекидневна**

Нестандартната холна маса е произведена по поръчка и съчетава стандартното виждане за тази мебел, която обикновено има плот, особено подходящ за всякакви книги, списания и вестници. В нашия случай ролята на рафта се играе от разчупената допълнителна преграда, която е изключително иновативна, но за сметка на това функционална и красива.

Предложихме и малък бар плот, ситуиран в дъното на хола. В зависимост от нуждата би могъл да бъде използван за импровизирано работно място, мястото за питие вечер или да приюти красиво цвете, когато не се използва.

![Интериор на всекидневна](стилен-и-практичен-вътрешен-дизайн/интериор-на-всекидневна.jpg)
### Интериор на **всекидневна**

Както споменахме, кухнята е разположена в непосредствена близост до хола и е разделена от него с матирани стъклени плъзгащи се врати. По този начин може да остане напълно незабелязана. Заради специфичната форма на помещението разположихме шкафовете под формата на буквата Г . Тъй като няма естествена светлина, допълнихме вградените лампи под тавана с такива, които монтирахме под горния ред шкафове. Така осигурихме достатъчно добро осветление, което завършихме с красиви гланцови лампиони над масата за хранене. Гланцови са и част от мебелите в кухнята, подбрани в цвят пепел от рози, перфектно съчетани с бежаво и бяло.
