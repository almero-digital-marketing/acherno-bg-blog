---
layout: /blog/post.ect
title: 'Шоколад (и ванилия)'
description: 'Топли цветове и големи пространства, нестандартни форми и неподправен домашен уют – такъв е този апартамент. Светлината нахлува през големите прозорци, допълнени от нежни пердета в бяло и шампанско. Едно прекрасно място за живеене, което сътворихме за нашите клиенти.'
date: 2012-08-27
author: Радослава Ставракова
legacy: 'http://www.interiorendizain.com/2012/08/blog-post_27.html'
images:
  -
    url: 'http://hub.acherno.com/svn/legendata-za-siniqt-mak/Site/3D/01.4-h_f.jpg'
    file: 'шоколад-и-ванилия/интериорен-дизайн-на-кухня.jpg'
    tags: [modern, kitchen]
  -
    url: 'http://hub.acherno.com/svn/legendata-za-siniqt-mak/Site/3D/01.2-h_f.jpg'
    file: 'шоколад-и-ванилия/интериор-на-трапезария.jpg'
    tags: [modern, kitchen]
  -
    url: 'http://hub.acherno.com/svn/legendata-za-siniqt-mak/Site/3D/01.1-h_f.jpg'
    file: 'шоколад-и-ванилия/вътрешен-дизайн-на-хол.jpg'
    tags: [modern, livingroom]
  -
    url: 'http://hub.acherno.com/svn/legendata-za-siniqt-mak/Site/3D/06.1-s_f.jpg'
    file: 'шоколад-и-ванилия/обзавеждане-на-спалня.jpg'
    tags: [modern, bedroom]
  -
    url: 'http://hub.acherno.com/svn/legendata-za-siniqt-mak/Site/3D/03.4-b2_f.jpg'
    file: 'шоколад-и-ванилия/интериор-на-баня.jpg'
    tags: [modern, bathroom]
tags: [private, modern, bedroom, livingroom, bathroom, kitchen]
---
## Интериор комбиниращ **сладък шоколад и нежна ванилия**
Топли цветове и големи пространства, нестандартни форми и неподправен домашен уют – такъв е този апартамент. Светлината нахлува през големите прозорци, допълнени от нежни пердета в бяло и шампанско. Едно прекрасно място за живеене, което сътворихме за нашите клиенти.

![Интериорен дизайн на кухня](шоколад-и-ванилия/интериорен-дизайн-на-кухня.jpg)
### Интериорен дизайн на **кухня**

В голямото общо помещение разположихме кухнята, трапезарията и всекидневната като създадохме и специално място за четене. Кафяво се прелива с ванилово и бяло, за да създаде един ненатрапчив и нежен ансамбъл от цветове.

Кухнята е разположена в ниша и обособена допълнително чрез изграждането на остров с вградени котлони. Големият дизайнерски абсорбатор позволява приготвянето на различни вкусни гозби без да пречи на комфорта на домакините, а същевременно придава и шикозна нотка.

![Интериор на трапезария](шоколад-и-ванилия/интериор-на-трапезария.jpg)
### Интериор на **трапезария**

Голямата маса от бял гланц и удобните столове са подходящи за посрещането на любими гости, а в дъното сме разположили къта за четене. Последният налага поставянето на допълнително осветление – в случая нестандартен лампион в кафяво, а етажерката с томчета рамкира трапезарията.

![Вътрешен дизайн на хол](шоколад-и-ванилия/вътрешен-дизайн-на-хол.jpg)
### Вътрешен дизайн на **хол**

А какво е хол без камина? Не я забравихме и тук. Допълнително удобство предлага и големият диван в шампанско, който подканва за почивка пред телевизора или просто да прехвърлим страниците на любимото списание.

![Обзавеждане на спалня](шоколад-и-ванилия/обзавеждане-на-спалня.jpg)
### Обзавеждане на **спалня**

За спалнята избрахме нестандартното. Поръчковите мебели са асиметрични, за да се впишат в изградените ниши. Едната приютява телевизора, а другата придава романтичен акцент със скритото осветление и мекия лилав нюанс. Странѝците играят ролята и на нощни шкафчета, за да се избегне претрупването на стаята с мебели, а цветната декорация на стената завършва интериора.

![Интериор на баня](шоколад-и-ванилия/интериор-на-баня.jpg)
### Интериор на **баня**

Не на последно място банята е един модерен и луксозен съвременен оазис. Плочки в екрю, съчетани с рози, големи шкафове и ниши за козметичните продукти. Изчистени форми и ароматни масла, свещи и огледала – идеалната предпоставка за пълноценен релакс.

Един невероятен дом, готов да приветства доволните новодомци.