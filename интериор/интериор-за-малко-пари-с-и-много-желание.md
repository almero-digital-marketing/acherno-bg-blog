---
layout: /blog/post.ect
title: '(Интериор за малко пари) и с много желание'
description: 'Този проект е пример, че и с малко пари може да се постигнат чудеса. Пространството, с което разполагахме, не беше голямо, но имахме желание да го оползотворим по най – добрия начин.'
date: 2011-05-02
legacy: 'http://www.interiorendizain.com/2011/05/blog-post.html'
images:
  -
    url: 'http://hub.acherno.com/svn/per-quae-sis-tutus-illa-simper-sogites/Facebook/03-h_f.jpg'
    file: 'интериор-за-малко-пари-и-с-много-желание/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/per-quae-sis-tutus-illa-simper-sogites/Facebook/04-s_f.jpg'
    file: 'интериор-за-малко-пари-и-с-много-желание/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/per-quae-sis-tutus-illa-simper-sogites/Facebook/07-a_f.jpg'
    file: 'интериор-за-малко-пари-и-с-много-желание/интериор-на-антре.jpg'
    tags: [other]
tags: [private, contemporary, other, bedroom, livingroom]
---
## Икономичен интериор с **перфектен резултат**
Този проект е пример, че и с малко пари може да се постигнат чудеса. Пространството, с което разполагахме, не беше голямо, но имахме желание да го оползотворим по най – добрия начин.

![Интериорен дизайн на всекидневна](интериор-за-малко-пари-и-с-много-желание/интериорен-дизайн-на-всекидневна.jpg)
### Интериорен дизайн на **всекидневна**

Всекидневната част съвместява както трапезарията, така и хола. За да изглежда приветлива и свежа, поставихме големи френски прозорци, през които слънцето огрява интериора.

Избрахме пастелни светли тонове, които освен приветливи, действат и много успокояващо. Подбрахме семпли етажерки и шкафчета в бяло, допълнени цветово с лампите и столовете. Акцент на стената са вертикалните ленти, които имитират щори. Поставихме и няколко допълнителни възглавнички на бежовото канапе, за да е максимално комфортно.

![Вътрешен дизайн на спалня](интериор-за-малко-пари-и-с-много-желание/вътрешен-дизайн-на-спалня.jpg)
### Вътрешен дизайн на **спалня**

За спалнята избрахме материали, имитиращи дърво, съчетани с бяло. Добавихме специално изработена етажерка, удобна не само за книги, но и за всякакви малки нещица.

Създадохме един импровизиран кът за четене  в близост до прозореца, където разположихме удобен мек стол, в който да се потопиш с любимата книга.

![Интериор на антре](интериор-за-малко-пари-и-с-много-желание/интериор-на-антре.jpg)
### Интериор на **антре**

Тъй като не разполагахме с много място в антрето, спряхме се на най-необходимото – огледало, закачалки за дрехите и шкаф за обувки.

Така с малко усилия и скромен бюджет преобразихме това жилище, за да носи наслага на собствениците си ден след ден.