---
layout: /blog/post.ect
title: '(Интериор на апартамент) в земни тонове'
description: 'Комбинацията от кафяво, бежово и бяло отдавна се е наложила като универсално решение за обзавеждане на вътрешните пространства.Спокойствието, което излъчва кафявото, и благородството, което носи в себе си, го правят предпочитан цвят в интериорния дизайн на много домове.'
date: 2015-08-13
firstPage: true
images:
  -
    url: 'http://hub.acherno.com/svn/prastenite-na-saturn/Site/3D/01-h-F.jpg'
    file: 'актуален-интериор-на-апартамент-в-земни-тонове/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/prastenite-na-saturn/Site/3D/02-h-F.jpg'
    file: 'актуален-интериор-на-апартамент-в-земни-тонове/обзавеждане-на-трапезария.jpg'
    tags: [kitchen]
  -
    url: 'http://hub.acherno.com/svn/prastenite-na-saturn/Site/3D/03-h-F.jpg'
    file: 'актуален-интериор-на-апартамент-в-земни-тонове/вътрешен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/prastenite-na-saturn/Site/3D/04-h-F.jpg'
    file: 'актуален-интериор-на-апартамент-в-земни-тонове/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/prastenite-na-saturn/Site/3D/05-h-F.jpg'
    file: 'актуален-интериор-на-апартамент-в-земни-тонове/обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/prastenite-na-saturn/Site/3D/07-k-F.jpg'
    file: 'актуален-интериор-на-апартамент-в-земни-тонове/обзавеждане-на-коридор.jpg'
    tags: [other]
  -
    url: 'http://hub.acherno.com/svn/prastenite-na-saturn/Site/3D/06-k-F-1.jpg'
    file: 'актуален-интериор-на-апартамент-в-земни-тонове/интериорен-дизайн-на-коридор.jpg'
    tags: [other]
  -
    url: 'http://hub.acherno.com/svn/prastenite-na-saturn/Site/3D/08-k-F.jpg'
    file: 'актуален-интериор-на-апартамент-в-земни-тонове/вътрешен-дизайн-на-коридор.jpg'
    tags: [other]
  -
    url: 'http://hub.acherno.com/svn/prastenite-na-saturn/Site/3D/09-s-F.jpg'
    file: 'актуален-интериор-на-апартамент-в-земни-тонове/интериор-на-спалня.jpg'
    tags: [bedroom]
  -
    url: 'http://hub.acherno.com/svn/prastenite-na-saturn/Site/3D/11-s-F.jpg'
    file: 'актуален-интериор-на-апартамент-в-земни-тонове/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/prastenite-na-saturn/Site/3D/10-s-F.jpg'
    file: 'актуален-интериор-на-апартамент-в-земни-тонове/мебели-и-обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/prastenite-na-saturn/Site/3D/12-b-F.jpg'
    file: 'актуален-интериор-на-апартамент-в-земни-тонове/интериорен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/prastenite-na-saturn/Site/3D/13-b-F.jpg'
    file: 'актуален-интериор-на-апартамент-в-земни-тонове/обзавеждане-на-баня.jpg'
    tags: [bathroom]
  -
    url: 'http://hub.acherno.com/svn/prastenite-na-saturn/Site/3D/14-b-F.jpg'
    file: 'актуален-интериор-на-апартамент-в-земни-тонове/вътрешен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/prastenite-na-saturn/Site/3D/15-t-F.jpg'
    file: 'актуален-интериор-на-апартамент-в-земни-тонове/обзавеждане-на-тоалетна.jpg'
    tags: [bathroom]
  -
    url: 'http://hub.acherno.com/svn/prastenite-na-saturn/Site/3D/16-t-F.jpg'
    file: 'актуален-интериор-на-апартамент-в-земни-тонове/интериорен-дизайн-на-тоалетна.jpg'
    tags: [bathroom]
tags: [private, modern, livingroom, kitchen, bedroom, other]
---
## **Модерен интериорен дизайн** с мотиви в дървесен стил
Комбинацията от кафяво, бежово и бяло отдавна се е наложила като универсално решение за обзавеждане на вътрешните пространства. Спокойствието, което излъчва кафявото, и благородството, което носи в себе си, го правят предпочитан цвят в интериорния дизайн на много домове. Важни са подробностите, които превръщат дома в специално място – спецификата на пространството, обемите в него, избраният стил, конкретните мебели, цветовите комбинации и т.н. Вариациите в детайлите определят каква ще бъде дадената интерпретация на този натурален цвят – цвят на земята, на дърветата, на множество екзотични плодове като кафето, цвят на шоколада.

Асоциациите с кафявото и бежовото някак естествено препращат към диви, отдалечени кътчета на планетата – контрапункт на сивите градове, създадени от западната цивилизация. Тези асоциации препращат към хората, които и през 21. век живеят близо до природата, имат много по-силно развито и ярко проявено усещане за баланс. Създадохме проекта за интериор на този апартамент именно благодарение на символите, изграждащи значението на кафявата цветова гама и доближаващи я до природата.

![Интериорен дизайн на хол](актуален-интериор-на-апартамент-в-земни-тонове/интериорен-дизайн-на-хол.jpg)
### Интериорен дизайн на **хол**

Изчистената линия е на почит във всекидневната, обединяваща хол, трапезария и кухня. Таванът е бял, окачен по края. Преимуществена част от стените са обработени с латекс в светъл цвят. Стената до трапезната маса и колоната около прозореца са облечени с естествен камък. За подова настилка избрахме плочки, имитиращи светъл паркет. Холният ъгъл е с оригинален дизайн. Тапициран е в тъмнокафяво. На стената над него окачихме триптих – три изображения, представляващи вариации на стилизирана женска фигура с издължен, грациозен силует. Холната маса е с квадратна форма. Разположена е върху килим с дълга нишка. Част от повърхността й е покрита със стъкло. Цветът на използвания при направата й фурнир е същият като този на ТВ шкафа.


-   ### Обзавеждане на **трапезария**
    ![Обзавеждане на трапезария](актуален-интериор-на-апартамент-в-земни-тонове/обзавеждане-на-трапезария.jpg)
-   ### Вътрешен дизайн на **трапезария**
    ![Вътрешен дизайн на трапезария](актуален-интериор-на-апартамент-в-земни-тонове/вътрешен-дизайн-на-трапезария.jpg)

В трапезарията заложихме на комбинация от бяло и кафяво. Трапезната маса е изработена от МДФ. Боядисана е с бяла полиуретанова боя с гланцов ефект. Четирите стола с елегантен дизайн са в тъмнокафяво, което кореспондира с цвета на дивана.

![Обзавеждане на кухня](актуален-интериор-на-апартамент-в-земни-тонове/обзавеждане-на-кухня.jpg)
### Обзавеждане на **кухня**

Кухнята също е обзаведена в бяло и кафяво. Горните и долните шкафове, разположени Г-образно, са изработени от ПДЧ и покрити с бяла боя с гланцов завършек. За кухненски плот и гръб използвахме термоустойчив плот в дървесно кафяво. 

![Интериорен дизайн на кухня](актуален-интериор-на-апартамент-в-земни-тонове/интериорен-дизайн-на-кухня.jpg)
### Интериорен дизайн на **кухня**

Важно е да се чувствате удобно, докато приготвяте храна за хората, които обичате, или за себе си. Важно е всичко да бъде на мястото си. Ние знаем това.

-   ### Обзавеждане на **коридор**
    ![Обзавеждане на коридор](актуален-интериор-на-апартамент-в-земни-тонове/обзавеждане-на-коридор.jpg)
-   ### Интериорен дизайн на **коридор**
    ![Интериорен дизайн на коридор](актуален-интериор-на-апартамент-в-земни-тонове/интериорен-дизайн-на-коридор.jpg)
-   ### Вътрешен дизайн на **коридор**
    ![Вътрешен дизайн на коридор](актуален-интериор-на-апартамент-в-земни-тонове/вътрешен-дизайн-на-коридор.jpg)

В коридора цветовото съчетание остава непроменено. Бял таван и стени, обработени с латекс. Плочки, имитиращи паркет. Портманто и гардероб с комбинирано покритие – тъмен фурнир и бяла полиуретанова боя с гланцов ефект.

![Интериор на спалня](актуален-интериор-на-апартамент-в-земни-тонове/интериор-на-спалня.jpg)
### Интериор на **спалня**

Интериорният дизайн на спалнята следва тенденцията, с която е съобразено обзавеждането на целия дом – съвременна визия в натурални нюанси. Тази стая е една идея по-светла от останалите. Това създава жизнерадостно настроение сутрин, а вечер стаята предлага необходимото за пълноценна почивка в спокойна среда. Таванът е бял, окачен по края. Стените също са бели. Създадохме няколко ниши, в които поставихме тапет с нежни бледи шарки. Осветихме едната от нишите. 

-   ### Вътрешен дизайн на **спалня**
    ![Вътрешен дизайн на спалня](актуален-интериор-на-апартамент-в-земни-тонове/вътрешен-дизайн-на-спалня.jpg)
-   ### Мебели и обзавеждане на **спалня**
    ![Мебели и обзавеждане на спалня](актуален-интериор-на-апартамент-в-земни-тонове/мебели-и-обзавеждане-на-спалня.jpg)

Подовата настилка е светъл ламиниран паркет. Подът е отчасти покрит с мек килим с дълга нишка. Леглото, нощните шкафчета, гардеробът и комодът са с покритие, което не изненадва – бяла полиуретанова боя в комбинация с тъмнокафяв фурнир. Избраният текстил за спалня е със стилен десен в бяло и бежово.

![Интериорен дизайн на баня](актуален-интериор-на-апартамент-в-земни-тонове/интериорен-дизайн-на-баня.jpg)
### Интериорен дизайн на **баня**

С премерени и точни ходове създадохме уют и комфорт и в банята. И подовите, и стенните плочки са в светъл дървесен нюанс. Санитарията е бяла, ПВЦ шкафовете – също. Създадохме две ниши над тоалетната – едно колкото практично, толкова и красиво допълнение към приятната атмосфера. 

-   ### Обзавеждане на **баня**
    ![Обзавеждане на баня](актуален-интериор-на-апартамент-в-земни-тонове/обзавеждане-на-баня.jpg)
-   ### Вътрешен дизайн на **баня**
    ![Вътрешен дизайн на баня](актуален-интериор-на-апартамент-в-земни-тонове/вътрешен-дизайн-на-баня.jpg) 

Банята разполага и с душ кабина, и с вана, в която да се поглезите при всяка възможност. Не бихте отказали, нали?

-   ### Обзавеждане на **тоалетна**
    ![Обзавеждане на тоалетна](актуален-интериор-на-апартамент-в-земни-тонове/обзавеждане-на-тоалетна.jpg)
-   ### Интериорен дизайн на **тоалетна**
    ![Интериорен дизайн на тоалетна](актуален-интериор-на-апартамент-в-земни-тонове/интериорен-дизайн-на-тоалетна.jpg) 

В жилището е обособена и отделна тоалетна. И тук подовите и стенни плочки имитират дървено покритие, но за разлика от банята, са в два нюанса – по-светъл и по-тъмен – бежово и кафяво. Санитарията е бяла.