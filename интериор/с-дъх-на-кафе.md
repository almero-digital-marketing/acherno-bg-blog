---
layout: /blog/post.ect
title: 'С дъх (на кафе)'
description: 'Опушени нюанси, цигарен дим, огън в камината – един индивидуалистичен и загадъчен интериор в сиво, тъмнокафяво и бяло. Макар и малък, той съчетава в себе си прагматичност и удобство. Всичко е на мястото си и сякаш е било предназначено да бъде именно в този дом.'
date: 2013-08-23
author: Радослава Ставракова
legacy: 'http://www.interiorendizain.com/2012/08/blog-post_23.html'
cover: 'http://hub.acherno.com/svn/moka/Site/3D/01-h_f.jpg'
images:
  -
    url: 'http://hub.acherno.com/svn/moka/Facebook/01.47-h.jpg'
    file: 'с-дъх-на-кафе/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/moka/Facebook/01-h_f.jpg'
    file: 'с-дъх-на-кафе/обзавеждане-на-всекидневна.jpg'
    tags: [livingroom]
  -
    url: 'http://hub.acherno.com/svn/moka/Facebook/14-s_f.jpg'
    file: 'с-дъх-на-кафе/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/moka/Facebook/15.10-b.jpg'
    file: 'с-дъх-на-кафе/интериор-на-баня.jpg'
    tags: [bathroom]
tags: [private, modern, bathroom, bedroom, livingroom, kitchen]
firstPage: true
---
## **Модерен интериор** с привкус на горещо и силно кафе
Опушени нюанси, цигарен дим, огън в камината – един индивидуалистичен и загадъчен интериор в сиво, тъмнокафяво и бяло. Макар и малък, той съчетава в себе си прагматичност и удобство. Всичко е на мястото си и сякаш е било предназначено да бъде именно в този дом.

[![Вътрешен дизайн на кухня](с-дъх-на-кафе/вътрешен-дизайн-на-кухня.jpg)](http://acherno.bg/интериорен-дизайн/апартамент/мока/интериор.html)
### Вътрешен дизайн на **кухня**

Една различна кухня е оформена в нишата на всекидневната. Преобладават шкафовете,сред които елегантно изпъква допълнителния остров с изнесена мивка. Вградените уреди създават усещане за компактност, но и същевременно са достатъчно удобни. Макар и светло, поставихме ред луни, които създават завършен ансамбъл с останалото скрито осветление.

[![Обзавеждане на всекидневна](с-дъх-на-кафе/обзавеждане-на-всекидневна.jpg)](http://acherno.bg/интериорен-дизайн/апартамент/мока/интериор.html)
### Обзавеждане на **всекидневна**

Поглед към хола, за да разкрием куп дизайнерски хитринки. Големият часовник, който лежерно се прокрадва по стъклената стена, е както раздвижен, така и гарантира оптическото уголемяване на помещението. В камината припуква огън, а сред гранитната облицовка е обособено специално място за дървата. От другата страна са поставени малки, но красиви рафтчета, които отстъпват място на шкафове в гланцирано бяло. Създалото се пространство отдолу е идеално за телевизора, а лампата, имитираща статив, придава нотка на закачливост. Помислено е и за удобната мека мебел, допълнена от масичка отново в гланцово бяло.

[![Интериорен дизайн на спалня](с-дъх-на-кафе/интериорен-дизайн-на-спалня.jpg)](http://acherno.bg/интериорен-дизайн/апартамент/мока/интериор.html)
### Интерорен дизайн на **спалня**

За спалнята се спряхме на специфичен кафяв нюанс, напомнящ за капучино. Обзаведохме само с най-необходимото и не забравихме да обърнем внимание и на малкия работен плот, обособен непосредствено до прозореца. Светлината тук е основно преимущество, подчертано и от белите мебели. А за да е всичко в тон телевизорът не изневерява на цветовата гама.

[![Интериор на баня](с-дъх-на-кафе/интериор-на-баня.jpg)](http://acherno.bg/интериорен-дизайн/апартамент/мока/интериор.html)
### Интериор на **баня**

Какво да очакваме в банята? Опушени сиви плочки, множество лампи и огледала. Отново се спряхме на нестандартното – санитария по поръчка в специфични форми. Разположихме душа зад стъклена преграда, поставихме няколко удобни рафтчета в нишите и получихме една превъзходна баня.

Ето как с няколко хитринки разчупихме пространството, придадохме характерен вид и гарантирахме удобство на нашите новодомци.


