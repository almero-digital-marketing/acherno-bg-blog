---
layout: /blog/post.ect
title: 'Интериор в (мляко и кафе)'
description: 'Млечният цвят е често предпочитан в интериора. Най-лесен е за съчетание, не е натраплив, не може да ти омръзне. Винаги стои свежо и придава простор. При нас млечно бяло с малко примесено кафе са сред най-предпочитаните цветове при поръчките ни за интериорен дизайн.'
date: 2013-04-24
author: Радослава Ставракова
legacy: 'http://www.interiorendizain.com/2013/04/blog-post.html'
images:
  -
    url: 'http://hub.acherno.com/svn/aero-shokolad/Facebook/20.jpg'
    file: 'интериор-в-мляко-и-кафе/обзавеждане-на-всекидневна.jpg'
    tags: [livingroom]
  -
    url: 'http://hub.acherno.com/svn/aero-shokolad/Facebook/04-fin.jpg'
    file: 'интериор-в-мляко-и-кафе/интериор-на-коридор.jpg'
    tags: [other]
  -
    url: 'http://hub.acherno.com/svn/aero-shokolad/Facebook/24.jpg'
    file: 'интериор-в-мляко-и-кафе/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/aero-shokolad/Facebook/42.jpg'
    file: 'интериор-в-мляко-и-кафе/мебели-и-обзавеждане-на-спалня.jpg'
    tags: [bedroom]
tags: [private, modern, bedroom, livingroom, other]
---
## Приятна и топла **комбинация от цветове**
Млечният цвят е често предпочитан в интериора. Най-лесен е за съчетание, не е натраплив, не може да ти омръзне. Винаги стои свежо и придава простор. При нас млечно бяло с малко примесено кафе са сред най-предпочитаните цветове при поръчките ни за интериорен дизайн. Дори и да има други цветови решения, сред предложенията в проекта винаги наделяват визуализациите с бежовите тонове.

[![Интериор на коридор](интериор-в-мляко-и-кафе/интериор-на-коридор.jpg)](http://acherno.bg/интериорен-дизайн/апартамент/аеро-шоколад/интериор.html)
### Интериор на **коридор**

Хубавото е, че млечните цветове в зависимост от премеса им с малко кафяво се получават различни нюанси, които си подхождат винаги с всичко. Малкият коридор може оптически да се разшири с боядисването на стените с бял латекс и поставянето на светъл паркет. Ако има достатъчно място може да се помисли и за мебели с които да се обзаведе антрето, а при липса на такова, винаги може да се намери една ниша в която да се вгради поне един шкаф, като направен по поръчка той ще бъде и възможно най-функционален.

[![Обзавеждане на всекидневна](интериор-в-мляко-и-кафе/обзавеждане-на-всекидневна.jpg)](http://acherno.bg/интериорен-дизайн/апартамент/аеро-шоколад/интериор.html)
### Обзавеждане на **всекидневна**

Използването на повече от два цвята придава раздвиженост на помещението. Местата, където достига по-малко светлина е добре да бъдат със светли на цвят мебели, за да може да не затварят оптически пространството. Обикновено това е кухнята, която е част от всекидневната. За нея добро решение е шкафовете да бъдат от бял гланц, който да отразява светлината идваща от другия края на стаята, като дизайна може да е всякакъв – само бяло или комбинация с тъмно кафяво или друг цвят и така постепено тези цветове да изсветляват и да преминават до другия край на стаята в мока или светло бежово.

[![Интериорен дизайн на всекидневна](интериор-в-мляко-и-кафе/интериорен-дизайн-на-всекидневна.jpg)](http://acherno.bg/интериорен-дизайн/апартамент/аеро-шоколад/интериор.html)
### Интериорен дизайн на **всекидневна**

Кафявото, бялото и всичките производни си партнират много добре и с лилаво. Получават се интересни интериорни решения с контраст от цветове. За да сме сигурни в получаването на конкретния цвят лилаво на стената, оцветихме латекс по поръчка, след което декорирахме с клонка дърво в добре подбран розов цвят, който да си отива и да изпъква на фона.

[![Мебели и обзавеждане на спалня](интериор-в-мляко-и-кафе/мебели-и-обзавеждане-на-спалня.jpg)](http://acherno.bg/интериорен-дизайн/апартамент/аеро-шоколад/интериор.html)
### Мебели и обзавеждане на **спалня**

Спалнята обикновено също се предпочита да е в светли цветове. За да бъде по-разчупена може да се постави окачен таван с вградено осветление, което променя много облика на стаята. Използването на светли с тъмни цветове създава акцент без да натоварва излишно, а само има игра от цветове.