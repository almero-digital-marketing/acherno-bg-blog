---
layout: /blog/post.ect
title: '(Модерен стил и уют) в обзавеждането'
description: 'Когато работим по проектите за интериор на градски жилища, си даваме сметка, че всеки се нуждае от баланс в дома си - нуждае се едновременно от красота и от функционалност. И за всеки от нас балансът означава нещо различно. Стремежът ни беше да постигнем златната среда между безпогрешен стил с модерно излъчване и практичност. Създадохме жилище с модерен дизайн и акценти, препращащи, от една страна, към съвременната култура, в това число киноизкуството, и от друга страна, към натуралните цветове на природата като топлите нюанси на кафявото.'
author: Изабел Йорданова
cover: 'http://hub.acherno.com/svn/filmova-lenta/Site/3D/04-m-h-F.jpg'
date: 2016-03-22
firstPage: true
tags: [private, contemporary]
---
## **Съвременен интериор,** достоен за декор на филмова сцена
Когато работим по проектите за интериор на градски жилища, си даваме сметка, че всеки се нуждае от баланс в дома си - нуждае се едновременно от красота и от функционалност. И за всеки от нас балансът означава нещо различно. Стремежът ни беше да постигнем златната среда между безпогрешен стил с модерно излъчване и практичност. Създадохме жилище с модерен дизайн и акценти, препращащи, от една страна, към съвременната култура, в това число киноизкуството, и от друга страна, към натуралните цветове на природата като топлите нюанси на кафявото.

[image url="http://hub.acherno.com/svn/filmova-lenta/Site/3D/02-h-F.jpg" tags="livingroom" title="Вътрешен дизайн на всекидневна"]
### Вътрешен дизайн на **всекидневна**

Както в повечето модерни домове, и тук всекидневната е голямо помещение, съвместяващо няколко функционални зони – кухня, трапезария, хол. Пространството е отворено и светло. За направата на окачения таван използвахме гипсокартон. В зоната на трапезарията таванът е опънат. Подовата настилка е ламиниран паркет.

Белите кухненски шкафове са с Г-образно разположение. Те са изработени от МДФ, а покритието им е полиуретанова боя. Дизайнът е модерен, дръжките са скрити. Плотът и гърбът на кухнята са изработени от технически камък в бяло. Под горните кухненски шкафове монтирахме осветление, състоящо се от LED луни. Всеки малък детайл, отнасящ се до приготвянето на храната, може да бъде проследен по време на процеса на готвене.

-   ### Мебели в **трапезария**
    [image url="http://hub.acherno.com/svn/filmova-lenta/Site/3D/01-h-F.jpg" tags="kitchen" title="Мебели в трапезария"]
-   ### Обзавеждане на **хол**
    [image url="http://hub.acherno.com/svn/filmova-lenta/Site/3D/03-h-F.jpg" tags="livingroom" title="Обзавеждане на хол"]

Заедно с клиентите избрахме красиво и практично обзавеждане за трапезария. Масата е от МДФ в бяло. Столовете, тапицирани с кожа в бяло, са удобни. Има възможност за разтягане на масата от 1.60 до 2.00 м., т.е. тя може да предостави достатъчно пространство за събиране на по-голяма компания приятели или роднини. Над нея се спускат три висящи осветителни тела в черно, бяло и инокс.

[panorama href="/панорами/филмова-лента/всекидневна.yml"]

Двата дивана са тапицирани с естествена кожа в кафяво, подхождащо на топлия цвят на ламинирания паркет. Килимът е с дълга нишка в светлосиво и си кореспондира с графитения цвят на декоративните възглавнички. Стената, на която е телевизорът, е обработена с декоративна мазилка в сиво. Част от отсрещната стена е покрита с лакобел и с ламиниран паркет. Гланцовата, чиста и студена повърхност на лакобела чудесно се съчетава с ламината в топъл натурален цвят. Регулирането на естествената светлина става чрез тънки и плътни завеси, съответно в бяло и в бежово. В допълнение към вградените в окачения таван луни и двойните луни за външен монтаж добавихме релса с прожектори. Обстановката е гостоприемна и приятна, а прожекторите създават по-динамична атмосфера, напомняща за снимачна площадка.

-   ### Интериорен дизайн на **коридор**
    [image url="http://hub.acherno.com/svn/filmova-lenta/Site/3D/08-g-k-F.jpg" tags="other" title="Интериорен дизайн на коридор"]
-   ### Обзавеждане на **коридор**
    [image url="http://hub.acherno.com/svn/filmova-lenta/Site/3D/09-g-k-F.jpg" tags="other" title="Обзавеждане на коридор"]
-   ### Вътрешен дизайн на **коридор**
    [image url="http://hub.acherno.com/svn/filmova-lenta/Site/3D/10-m-k-F.jpg" tags="other" title="Вътрешен дизайн на коридор"]

В този дом има два коридора – голям и малък. Обзавеждането е пестеливо. Стените са обработени с латекс в бяло. Таваните са окачени. За подова настилка избрахме сиви плочки. По стените окачихме черно-бели снимки в черни рамки.

[image url="http://hub.acherno.com/svn/filmova-lenta/Site/3D/07-m-h-F.jpg" tags="livingroom" title="Интериор на малък хол"]
### Интериор на **малък хол**

Обзавеждането на по-малкия от двата хола е артистично. Тази дневна предлага добри условия за почивка, работа, усамотение, водене на разговори и най-вече за наслада за любителите на киното и на книгите. Един наистина елегантен киносалон и библиотека у дома. Едновременно с това пространството е достойно да бъде сцена, на която се разиграва филмово действие.

[panorama href="/панорами/филмова-лента/малък-хол.yml"]

Подът е покрит с ламиниран паркет. Част от площта на стените е боядисана с латекс. Обърнахме внимание и на най-дребните детайли, за да направим този хол единствен по рода си. Изградихме колона от гипсокартон, в която предвидихме място за декоративни ниши за библиотека и камина на етанол. Облицовката на колоната е от декоративни тухли в черно.

[image url="http://hub.acherno.com/svn/filmova-lenta/Site/3D/06-m-h-F.jpg" tags="livingroom" title="Вътрешен дизайн на всекидневна"]
### Вътрешен дизайн на **всекидневна**

Един от акцентите тук са двете кресла в яркожълто. Зад тях по детайл са изградени ниши за декоративни прозорци и е поставен фототапет, изобразяващ градски пейзаж – типичен избор за декор на вечерно телевизионно предаване.

-   ### Мебели на **всекидневна**
    [image url="http://hub.acherno.com/svn/filmova-lenta/Site/3D/05-m-h-F.jpg" tags="livingroom" title="Мебели на всекидневна"]
-   ### Обзавеждане на **всекидневна**
    [image url="http://hub.acherno.com/svn/filmova-lenta/Site/3D/04-m-h-F.jpg" tags="livingroom" title="Обзавеждане на всекидневна"]

Удобният диван срещу телевизора е тапициран с дамаска в сиво и разнообразен с яркожълти декоративни възглавнички в цвета на двете кресла от другата страна на камината. Зад и над дивана, по тавана, чак до отсрещната стена е поставена ламперия, облечена с дамаска. На стената зад телевизора ламперията е осветена с LED лента. Покритието на мебелите от МДФ е комбинирано – фурнир и полиуретанова боя.

-   ### Обзавеждане на **детска стая**
    [image url="http://hub.acherno.com/svn/filmova-lenta/Site/3D/09-d-F.jpg" tags="nursery" title="Обзавеждане на детска стая"]
-   ### Вътрешен дизайн на **детска стая**
    [image url="http://hub.acherno.com/svn/filmova-lenta/Site/3D/08-d-F.jpg" tags="nursery" title="Вътрешен дизайн на детска стая"]
-   ### Интериор на **детска стая**
    [image url="http://hub.acherno.com/svn/filmova-lenta/Site/3D/10-d-F.jpg" tags="nursery" title="Интериор на детска стая"]

Детската стая в това жилище е същинско тържество на въображението. Всяко дете мечтае за подобно място, в което с всеки изминал ден да научава повече нови неща за света. Атмосферата тук е уютна. Постарахме се да създадем усещане за сигурност и радост в личното пространство. Подът е покрит с ламиниран паркет, а таванът е окачен. Светлината, идваща от луните по окачения таван, е нежна. Стените са боядисани с латекс в бяло и бледосиньо.

[panorama href="/панорами/филмова-лента/детска-стая-1.yml"]

Детската стая е просторна и е разделена на две зони – спалня и работна зона с библиотека за най-малкия член на семейството. Мебелите са от МДФ, боядисан с полиуретанова боя. Преобладаващ цвят е бялото, допълнено от светлосиво и бледосиньо. Леглото има вид на отделно пространство, само за себе си. Дизайнът му е изчистен, а под матрака има чекмеджета, предоставящи още място за детските дрехи, вещи и играчки. За повече удобство и уют стената зад леглото е тапицирана. Освен всичко останало детето спи под приятния зелен цвят на едно тропическо листо.

[panorama href="/панорами/филмова-лента/детска-стая-2.yml"]

Цялата детска стая е изпъстрена с образи на героите от „Ледена епоха“. Стените първо са обработени с латекс, а след това са поставени стикери с анимационните Сид, Мани, Диего, Ели и Скрат. И опосумите са там. Всяко занимание е по-весело в тяхната приятна компания, дори подготвянето на домашните. Когато малчуганът приключи със задълженията, може да почете някоя от любимите си книги – защото иска, а не защото така трябва. За да му е удобно, пред библиотеката има два барбарона, а в самата ѝ структура е вградено меко място за сядане или лягане с кръгла форма.

-   ### Интериор на **антре**
    [image url="http://hub.acherno.com/svn/filmova-lenta/Site/3D/13-a-F.jpg" tags="other" title="Интериор на антре"]
-   ### Мебели и дизайн на **антре**
    [image url="http://hub.acherno.com/svn/filmova-lenta/Site/3D/11-a-F.jpg" tags="other" title="Мебели и дизайн на антре"]
-   ### Обзавеждане на **антре**
    [image url="http://hub.acherno.com/svn/filmova-lenta/Site/3D/12-a-F.jpg" tags="other" title="Обзавеждане на антре"]

Антрето е обзаведено в неутрални тонове – бяло и сиво, в комбинация с тъмнокафяви врати. Една от стените е покрита с ламперия, боядисана с полиуретанова боя в сиво, а срещуположната стена – с ламперия с вертикално разположени огледални ивици. Входната врата е в бяло. Избрахме интересен шкаф за обувки в бяло и сиво, който е с изчистен дизайн и има практично предназначение – сивата част се издърпва и може да се използва за сядане.

[image url="http://hub.acherno.com/svn/filmova-lenta/Site/3D/14-g-F.jpg" tags="other" title="Обзавеждане на гардеробна"]
### Обзавеждане на **гардеробна**

Гардеробната е сбъднатата мечта на всеки съвременен човек, който обича да се грижи за външния си вид, и най-вече на дамите. Шкафовете събират всичко необходимо, така че дрехите, аксесоарите и въобще вещите са на сигурно място, където безупречният им вид ще бъде съхранен за дълго време.