---
layout: blogpost
title: 'Модерно и (шикозно обзавеждане)'
description: 'В този апартамент всичко е модерно, изчистено и строго. Без излишества и екстравагантности, ярки и претенциозни цветове. Това е нашето предложение за първия етаж на мезонет, съставен от кухня, трапезария ,хол и спалня. Спрели сме се на сивото и различни негови нюанси.'
date: 2011-08-22
legacy: 'http://www.interiorendizain.com/2011/08/blog-post_22.html'
images:
  -
    url: 'http://hub.acherno.com/svn/nqkyde-na-sever/Facebook/18-h.bmp'
    file: 'модерно-и-шикозно-обзавеждане/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/nqkyde-na-sever/Facebook/19-h.bmp'
    file: 'модерно-и-шикозно-обзавеждане/вътрешен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/nqkyde-na-sever/Facebook/01-s.bmp'
    file: 'модерно-и-шикозно-обзавеждане/обзавеждане-на-спалня.jpg'
    tags: [bedroom]
tags: [private, modern, bedroom, kitchen]
---
## **Луксозно обзавеждане** на мезонет
В този апартамент всичко е модерно, изчистено и строго. Без излишества и екстравагантности, ярки и претенциозни цветове.

Това е нашето предложение за първия етаж на мезонет, съставен от кухня, трапезария ,хол и спалня. Спрели сме се на сивото и различни негови нюанси.

![Интериорен дизайн на кухня](модерно-и-шикозно-обзавеждане/интериорен-дизайн-на-кухня.jpg)
### Интериорен дизайн на **кухня**

В кухнята сме подбрали иноксови вградени мебели, допълнени от шкафове в сиво и тъмно дърво. Помещението е много просторно и функционално.

![Вътрешен дизайн на трапезария](модерно-и-шикозно-обзавеждане/вътрешен-дизайн-на-трапезария.jpg)
### Вътрешен дизайн на **трапезария**

Преходът към трапезарната част е плавен. Допълнително изградената рамка със стъклени рафтове играе и ролята на параван между двете части на помещението. Направихме я един нюанс по-тъмна, за да се откроява.

Столовете около масата следват избраната цветова гама – по-тъмна дървена част и светло сиви възглавници. Жълтата лампа внася нотка на раздвиженост, последвана от възглавниците на дивана.

Използвахме естествената колона, за да прикрепим за нея телевизора, обърнат към голямото и удобно канапе.

![Обзавеждане на спалня](модерно-и-шикозно-обзавеждане/обзавеждане-на-спалня.jpg)
### Обзавеждане на **спалня**

В спалнята отново е заложено на класическото бяло в комбинация с черно и сиво. Ламинатът е много тъмно дърво, допълнен от красив тапет зад леглото. Окаченият елемент от гипсофазер с вградено осветление разчупва стаята и я озарява. Допълнихме обзавеждането с кръгъл пухкав бял килим, в който да заровиш крака сутрин.


