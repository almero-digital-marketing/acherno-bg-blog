---
layout: blogpost
title: 'Малка, (спретната кухня)'
description: 'В днешно време, съвременното строителство и интериорните тенденции предлагат доста добри решения за кухнята. И докато преди, тази част от дома си беше отделна стая, сега все по-често срещано е кухнята да бъде на едно с всекидневната.'
date: 2012-09-18
legacy: 'http://www.interiorendizain.com/2012/09/blog-post_18.html'
images:
  -
    url: 'http://hub.acherno.com/svn/garderoba-stena/Facebook/36.1-h.bmp'
    file: 'малка-спретната-кухня/интериор-на-кухня.jpg'
    tags: [retro]
  -
    url: 'http://hub.acherno.com/svn/tiho-byalo/Facebook/15.1-h.jpg'
    file: 'малка-спретната-кухня/вътрешен-дизайн-на-кухня.jpg'
    tags: [modern]
  -
    url: 'http://hub.acherno.com/svn/kyshtata-na-kotkite/Facebook/02.1-k_f.jpg'
    file: 'малка-спретната-кухня/мебели-и-обзавеждане-на-кухня.jpg'
    tags: [contemporary]
tags: [private, modern, kitchen]
---
## Кухни, които те оставят **без думи**
В днешно време, съвременното строителство и интериорните тенденции предлагат доста добри решения за кухнята. И докато преди, тази част от дома си беше отделна стая, сега все по-често срещано е кухнята да бъде на едно с всекидневната. По този начин се печели повече пространство особено, когато няма достатъчно място кухнята да бъде, като самостоятелно обобсобена стая.

![Интериор на кухня](малка-спретната-кухня/интериор-на-кухня.jpg)
### Интериор на **кухня**

Ако мястото е наистина силно ограничено, тогава може да се намери решение с вграждане и поставяне на някои уреди един над друг. Тук сме показали как в един от проектите ни намерихме удобно и функционално решение за поместване на фурната и микровълновата. Допълнително изградихме и малка островна част на която изведохме котлоните и абсорбатора, като предвидихме и достатъчно място, като плот около тях за да може да се режат продуктите и да бъде спокойно, удобно и функционално при готвенето. Мивката съответно беше най-ограничена откъм място, но в предвид малкото пространство с което разполагахме направихме компромис с това.

![Вътрешен дизайн на кухня](малка-спретната-кухня/вътрешен-дизайн-на-кухня.jpg)
### Вътрешен дизайн на **кухня**

При другият проект, при който разполагахме с малко място за обособяване на кухня, наредихме всичко в права линия от едната страна, като вградихме котлона и абсорбатора, до него вградихме и миялна машина, а отстрани до мивката вградихме отново едно над друго фурната и микровълновата. Успоредно на мивката поставихме достатъчно голяма и удобна маса, която да събира семейството на вкусни закуски, обяд и вечери.

![Мебели и обзавеждане на кухня](малка-спретната-кухня/мебели-и-обзавеждане-на-кухня.jpg)
### Мебели и обзавеждане на **кухня**

При този проект също разполагахме с малко място, в което трябваше да съберем всичко необходимо за една кухня. Изискването бе да има голям хладилник, миялна машина, фурна котлони, абсорбатор, микровълнова и голяма маса за хранене. Затова, решихме да разположим кухнята на две стени и да сложим барплот с който да отделим кухнята и масата.

Ето по този начин, привидно малкото място с което се разполага може да се използва максимално и да бъде функционално, удобно и модерно.