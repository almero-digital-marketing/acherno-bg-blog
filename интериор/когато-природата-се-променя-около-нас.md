---
layout: /blog/post.ect
title: 'Когато природата се (променя около нас)'
description: 'Когато природата се променя около нас и ние се променяме заедно с нея. Независимо дали го искаме или не времето, влияе на настроенията ни. Меним си и настроението, меним си и плановете  в зависимост дали е горещ и безгрижен слънчев ден или навъсено сиво небе се изсипва върху нас. '
date: 2010-02-14
author: Радослава Ставракова
legacy: 'http://www.interiorendizain.com/2010/02/blog-post.html'
images:
  -
    url: 'http://hub.acherno.com/svn/polah-ot-prirodata/Site/3D/01_f.bmp'
    file: 'когато-природата-се-променя-около-нас/интериорен-дизайн-на-стълбище.jpg'
  -
    url: 'http://hub.acherno.com/svn/polah-ot-prirodata/Facebook/05.bmp'
    file: 'когато-природата-се-променя-около-нас/интериор-на-бар.jpg'
  -
    url: 'http://hub.acherno.com/svn/polah-ot-prirodata/Facebook/03.bmp'
    file: 'когато-природата-се-променя-около-нас/мебели-и-обзавеждане-на-голяма-зала.jpg'
  -
    url: 'http://hub.acherno.com/svn/polah-ot-prirodata/Facebook/13.bmp'
    file: 'когато-природата-се-променя-около-нас/интериор-на-тоалетна.jpg'
    tags: [bathroom]
  -
    url: 'http://hub.acherno.com/svn/polah-ot-prirodata/Site/3D/02_f.bmp'
    file: 'когато-природата-се-променя-около-нас/мебели-и-обзавеждане-в-заведението.jpg'
  -
    url: 'http://hub.acherno.com/svn/polah-ot-prirodata/Facebook/10.bmp'
    file: 'когато-природата-се-променя-около-нас/интериор-на-зала.jpg'
  -
    url: 'http://hub.acherno.com/svn/polah-ot-prirodata/Facebook/01.bmp'
    file: 'когато-природата-се-променя-около-нас/интериорен-дизайн-на-тераса.jpg'
tags: [public, other, modern]
---
## **Интериорен дизайн** на пицария
Водещ мотив при изграждането на интериора беше функционалното разпределение на масите, които имат напълно еднакви размери, за да позволяват лесно преразпределение на заведението и да се постигне тази мултифункционалност.Заведението е с твърде правилна форма, твърде отворено и носещо усещането за зала. Огромна, отворена и неуютна. За да разчупим това, да сепарираме отделни зони и да начупим пространството, използвахме възможно най - простото решение. Използвахме различни видове столове като визия и като цвят на тапицираните седалки. Същите цветове ще се използват и за покривки на масите. И така се роди решението за сезони. Тъмно червеникаво кафяво, меко изсветляло жълто, свежо зелено и малко нестандартното за зимата лилаво. Огромните прозорци се превърнаха в градини през различните сезони. А когато ярко слънце освети дърветата, те се превръщат и в цветни сенки по пода и образуват гора от дървета.

*Така изградихме концепцията.*

Сега ще се опитаме да преразкажем една разходка из самото заведениe.

![Интериорен дизайн на стълбище](когато-природата-се-променя-около-нас/интериорен-дизайн-на-стълбище.jpg)
### Интериорен дизайн на **стълбище**

Влизате. Стъклени врати и светло пространство, огряно от текстилни лампи, разпръскващи мека светлина. Тъмни колони, които се разливат по пода в същия тъмен цвят, пресичат хоризонтално и вертикално пространството. Погледът Ви се разделя между асансьора и стълбите. Изборът не е труден. Стълбите са като есенна пътека от осветени листа. Лампа от текстил се спуска някъде отгоре, но таван не се вижда. Листата светят в мека светлина, която  Ви приканва да минете по нея и да заровите крака в листата. Тръгвате по тази пътека, която Ви отвежда на втория етаж.

![Интериор на бар](когато-природата-се-променя-около-нас/интериор-на-бар.jpg)
### Интериор на **бар**

Изправяте се пред голямо лилаво дърво в мек, но студен оттенък. Може да усетите студ, но въздуха е топъл. Барът е бял, лампите, които висят от тавана, напомнят на ледени висулки. Обличането на бара сякаш е от скреж.

![Мебели и обзавеждане на голяма зала](когато-природата-се-променя-около-нас/мебели-и-обзавеждане-на-голяма-зала.jpg)
### Мебели и обзавеждане на **голяма зала**

Вляво се вижда оградено от дървета пространство с голяма пещ. Усеща се аромат на току що омесено и изпечено в огъня тесто. Тръгвате на ляво и виждате правоъгълна арка, през която се вижда голямата зала. Там всичко е топло и очакващо.

![Интериор на тоалетна](когато-природата-се-променя-около-нас/интериор-на-тоалетна.jpg)
### Интериор на **тоалетна**

Но решавате да минете и през тоалетната, за да си измиете ръцете. Отваряте стъклената врата и ……всичко е облепено с вестници. Дали тези хора са го завършили това заведение? Дали още не е в ремонт - минава мисъл през главата Ви. После се заглеждате, за да видите, че това са плочки. Много лъскави, за да са истински вестници, но толкова добре ги имитират, е поне ще има какво да почетете. Има огромно огледало, което оптически прави малкото преддверие да изглежда огромно. Измивате си ръцете и влизате в залата.

![Мебели и обзавеждане в заведението](когато-природата-се-променя-около-нас/мебели-и-обзавеждане-в-заведението.jpg)
### Мебели и обзавеждане в **заведението**

Да предположим, че е слънчев ден - по пода се вижда плетеница от дървета.Тя пристсъва и по огромните френски прозорци. Първо е есента, тъмно червени сенки, столове с кръгли облегалки. Лампите над главата ви са от текстил - същите, както долу в преддверието. Цветът съвпада със светлите стени, но текстурата им е като на груб ленен плат. Сигурни сте, че светлината, с която светят нощем, е мека и разсеяна.

![Интериор на зала](когато-природата-се-променя-около-нас/интериор-на-зала.jpg)
### Интериор на **зала**

Сезоните се сменят толкова бързо, само през няколко крачки . Сега е лято. Там сенките са топло жълти, като слънчогледи. Всъщност забелязвате слънчогледи  и по стъклата, както и житни класове. Тук столчетата са с права и изчистена форма и с тапицерия с цвят на узряло жито. И идва пролет. Свежо зелено. Окичени с листа корони на дърветата , леко люшкащи се сякаш от вятъра треви.

![Интериорен дизайн на тераса](когато-природата-се-променя-около-нас/интериорен-дизайн-на-тераса.jpg)
### Интериорен дизайн на **тераса**

Сядате през пролетта. И гледате съм голямата тераса. Огромна е, почти с размерите на разполовен по дължина олимпийски басейн. Италбонд по страничните стени е червеникав на цвят и кореспондира отлично с цвета на пода. По големите телевизори в двата края тече модно ревю от фешън канал. Чисто бели маси и столове,толкова бели, че чак искрят под слънцето. Белите фенери сякаш те пренасят на някоя тераса на морско заведение или на някое тихо пристанище, липсват само шума от вълните и чайките. Белите балдахинови завеси се развяват от вятъра и пазят хората от напичащото слънце. А големи бели тенти, които нощем се прибират, за да открият нощното небе, сега предпазват седналите хора.Оглеждате се. Седнали сте на маса в средата. Може да видите почти цялата зала. Забелязвате, че между две от колоните има прегради от дървета, същите като по стъклата и отговарящи на съответния сезон.

Ще хапнете една пица под сенките на дърветата и утре ще посетите есента.

