---
layout: /blog/post.ect
title: 'Модерно обзавеждане в (неутрални нюанси)'
description: 'Всяко модерно жилище, обзаведено в съзвучие с представите за красота и стил, които някои определят като универсални, има нужда от детайли, за да го персонализират и да го направят специално за живеещите в него. Избраните цветове за този интериор са неутрални и създават една преобладаващо монохромна среда, разнообразена чрез съчетание на няколко топли земни нюанса в кафяво-бежовата гама, които омекотяват излъчването. Вниманието към детайлите допринесе за очарованието на дома, а личното отношение създаде уюта в него.'
author: Изабел Йорданова
cover: 'http://hub.acherno.com/svn/nyuansi-sivo/Site/3D/01-h-F.jpg'
date: 2016-10-20
firstPage: true
tags: [private, modern]
---
## Уютна атмосфера и **очарователни детайли** в интериора

Всяко модерно жилище, обзаведено в съзвучие с представите за красота и стил, които някои определят като универсални, има нужда от детайли, за да го персонализират и да го направят специално за живеещите в него. Избраните цветове за този интериор са неутрални и създават една преобладаващо монохромна среда, разнообразена чрез съчетание на няколко топли земни нюанса в кафяво-бежовата гама, които омекотяват излъчването. Вниманието към детайлите допринесе за очарованието на дома, а личното отношение създаде уюта в него.

[image url="http://hub.acherno.com/svn/nyuansi-sivo/Site/3D/01-h-F.jpg" tags="livingroom" title="Интериорен дизайн на всекидневна"]
### Интериорен дизайн на **всекидневна**

Функционалните зони на хола, кухнята и трапезарията са обединени в стилно голямо помещение, включващо и антрето. Следвахме изчистена линия в интериорния дизайн, като си позволихме едно ефектно отклонение в колорита и вариации в материалите, създаващи едва забележими красиви ефекти по повърхността на мебелите.

[image url="http://hub.acherno.com/svn/nyuansi-sivo/Site/3D/03-h-F.jpg" tags="livingroom" title="Мебели и обзавеждане на хол"]
### Мебели и обзавеждане на **хол**

Планирахме окачен таван, продължаващ в предстенна обшивка, зад която поставихме скрито осветление. Подовата настилка в хола е естествен паркет в пределно светъл нюанс, а в кухнята и антрето – гранитогрес с мраморна шарка. Стените са обработени с бял латекс, само стената зад дивана е в наситено сиво, преминаващо и в цвета на плътните завеси. Тук изключение от правилото е изградената чрез гипсокартон стена с декоративна ниша, която е двустранно облицована с плочки в топъл естествен нюанс – медено кафяво. Чрез нея внесохме интересно ударение в цветовата палитра на жилището, а и разчупихме обемите в това помещение.

[image url="http://hub.acherno.com/svn/nyuansi-sivo/Site/3D/02-h-F.jpg" tags="livingroom" title="Интериор на хол"]
### Интериор на **хол**

Освен да се вписва в атмосферата на всекидневната, основно изискване към дивана беше да предлага безкомпромисно удобство. Мекота и условия да разпуснете на спокойствие. За пълен комфорт има и опция да нагласите облегалките за глава по свой вкус. Така четенето и киновечерите вкъщи се превръщат в несравними преживявания.

[image url="http://hub.acherno.com/svn/nyuansi-sivo/Site/3D/04-h-F.jpg" tags="livingroom" title="Вътрешен дизайн на хол"]
### Вътрешен дизайн на **хол**

Конструкцията на холната маса е изработена от МДФ и боядисана с полиуретанова боя в сиво. Краката ѝ са метални, а по-голямата част от повърхността ѝ е от лакобел, който е съвършено допълнен от стъклен елемент в по-тъмен графитен нюанс. TV шкафът и рафтовете на стената също са изработени от МДФ, като част от вратичките са от тониран триплекс.

-   ### Мебели и обзавеждане на **кухня**
    [image url="http://hub.acherno.com/svn/nyuansi-sivo/Site/3D/05-h-F.jpg" tags="kitchen" title="Мебели и обзавеждане на кухня"]
-   ### Вътрешен дизайн на **кухня**
    [image url="http://hub.acherno.com/svn/nyuansi-sivo/Site/3D/06-h-F.jpg" tags="kitchen" title="Вътрешен дизайн на кухня"]
-   ### Интериор на **кухня**
    [image url="http://hub.acherno.com/svn/nyuansi-sivo/Site/3D/07-h-F.jpg" tags="kitchen" title="Интериор на кухня"]

Интериорът в кухнята е издържан в безсмъртното черно-бяло и преходното сиво. Тя е неразривно свързана с трапезарията, всъщност представляваща многофункционален кухненски остров и няколко бар-стола, и е продължение на стиловите и цветови тенденции, които следваме във всекидневната. Пространството е оптимизирано, така че да бъде максимално полезно. За направата на кухненските шкафове е използван МДФ с комбинирано гланцово покритие. Гърбът е изработен от лакобел, а плотът е от технически камък в черно.

[image url="http://hub.acherno.com/svn/nyuansi-sivo/Site/3D/09-h-F.jpg" tags="other" title="Обзавеждане на антре"]
### Обзавеждане на **антре**

Антрето е част от всекидневната и не е обособено от нея с врата. Таванът е в черно-бяло. На него поставихме луни за външен монтаж. Една от стените е покрита с ламперия с гланцов ефект в светлосиво. На нея са белите закачалки от ПВЦ. 

-   ### Интериорен дизайн на **коридор**
    [image url="http://hub.acherno.com/svn/nyuansi-sivo/Site/3D/11-h-F.jpg" tags="other" title="Интериорен дизайн на коридор"]
-   ### Интериор на **коридор**
    [image url="http://hub.acherno.com/svn/nyuansi-sivo/Site/3D/10-h-F.jpg" tags="other" title="Интериор на коридор"]

Изключително практично решение за обзавеждане на това преходно помещение е високият шкаф, в който има много място за дрехи, аксесоари и други вещи. Избрахме и комбинация от мебели в черно и бяло. Част от лицето им е покрита с лакобел. Особен характер тук показва стената, облицована с плочки в ръждиво кафяво – препратка към обратната ѝ страна, в която е изградена декоративната ниша в хола.

-   ### Мебели и обзавеждане на **спалня**
    [image url="http://hub.acherno.com/svn/nyuansi-sivo/Site/3D/12-s-F.jpg" tags="bedroom" title="Интериор на ресторант"]
-   ### Вътрешен дизайн на **спалня**
    [image url="http://hub.acherno.com/svn/nyuansi-sivo/Site/3D/14-s-F.jpg" tags="bedroom" title="Вътрешен дизайн на спалня"]

И в спалнята властта принадлежи на бялото и графитеносивото. Таванът е бял, а светлината от голямата лампа и луните по окачената част е мека и приятна. Три от стените са обработени с латекс в бяло, а стената зад леглото е покрита с ПДЧ ламперия в познатото дълбоко графитеносиво. Долната част на същата стена е тапицирана с екокожа, като между двата сегмента има лента със скрито осветление. Цялата спалня, включително таблата ѝ, е тапицирана с дамаска в същия цвят. Комбинацията от материали изважда тази стена от клишето на хомогенната плоска повърхност и показва, че добре обмислените акценти могат да намерят своето точно място и в най-изчистения дизайн.

[image url="http://hub.acherno.com/svn/nyuansi-sivo/Site/3D/13-s-F.jpg" tags="bedroom" title="Интериорен дизайн на спалня"]
### Интериорен дизайн на **спалня**

Друг детайл, който прави силно впечатление в тази стая, е подовата настилка – естествен паркет. Дървото има свойството да създава усещане за неподправен уют на фона на неутралните и по-студени цветове – бялото и сивото. Всички мебели в спалнята са изработени от ПДЧ. Гардеробът е голям. Изработката по поръчка ни позволи да усвоим цялото налично пространство между тавана и пода. Механизмът за отваряне на вратите е чрез плъзгане. Останалите мебели в спалнята са комод, рафтове, бюро и стол.

-   ### Обзавеждане на **баня**
    [image url="http://hub.acherno.com/svn/nyuansi-sivo/Site/3D/15-b-F.jpg" tags="bathroom" title="Обзавеждане на баня"]
-   ### Интериорен дизайн на **баня**
    [image url="http://hub.acherno.com/svn/nyuansi-sivo/Site/3D/16-b-F.jpg" tags="bathroom" title="Интериорен дизайн на баня"]
-   ### Вътрешен дизайн на **баня**
    [image url="http://hub.acherno.com/svn/nyuansi-sivo/Site/3D/17-b-F.jpg" tags="bathroom" title="Вътрешен дизайн на баня"]

Банята е вписана в цялостната концепция за жилището – неутрална елегантност в сиво и петролено синьо за стенните плочки и имитация на паркет в топъл дървесен цвят за пода. Душ-колоната е монтирана зад стъклен параван. Сифонът в душ-зоната е линеен. Шкафовете и закачалките са изработени от ПВЦ.

-   ### Мебели в **мокро помещение**
    [image url="http://hub.acherno.com/svn/nyuansi-sivo/Site/3D/18-b-F.jpg" tags="other" title="Мебели в мокро помещение"]
-   ### Обзавеждане на **мокро помещение**
    [image url="http://hub.acherno.com/svn/nyuansi-sivo/Site/3D/19-b-F.jpg" tags="other" title="Обзавеждане на мокро помещение"]
-   ### Интериор на **мокро помещение**
    [image url="http://hub.acherno.com/svn/nyuansi-sivo/Site/3D/20-b-F.jpg" tags="other" title="Интериор на мокро помещение"]

Мокрото помещение е пространство, в което функционалността на обзавеждането е с  много голямо значение. Пералнята и сушилнята остават скрити от погледите на гостите в дома, а мебелите от ПДЧ в бяло предлагат възможност за безпроблемно сортиране и съхранение на дрехите и всички други вещи, които са подредени именно тук.