---
layout: /blog/post.ect
title: 'Интериор и обзавеждане на (модерната къща)'
description: 'Вероятно мнозина винаги са мечтали за дом, разположен сред зеленина, далече от шума на града, с голяма веранда, където сутрин да изпиват кафето, слушайки песента на птиците. Ще ви представим един наш проект, който реализирахме в подобна атмосфера'
date: 2012-01-09
author: Радослава Ставракова
legacy: 'http://www.interiorendizain.com/2012/01/blog-post_09.html'
images:
  -
    url: 'http://hub.acherno.com/svn/kyshtata-v-parka/Facebook/01.21-h.jpg'
    file: 'интериор-и-обзавеждане-на-модерна-къща/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/kyshtata-v-parka/Facebook/01.26-h.jpg'
    file: 'интериор-и-обзавеждане-на-модерна-къща/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/kyshtata-v-parka/Facebook/02.11-kt.jpg'
    file: 'интериор-и-обзавеждане-на-модерна-къща/интериорен-дизайн-на-кабинет.jpg'
    tags: [other]
  -
    url: 'http://hub.acherno.com/svn/kyshtata-v-parka/Facebook/03.9-s.jpg'
    file: 'интериор-и-обзавеждане-на-модерна-къща/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/kyshtata-v-parka/Facebook/04.1-b.jpg'
    file: 'интериор-и-обзавеждане-на-модерна-къща/интериор-на-баня.jpg'
    tags: [bathroom]
  -
    url: 'http://hub.acherno.com/svn/kyshtata-v-parka/Facebook/05.16-st.jpg'
    file: 'интериор-и-обзавеждане-на-модерна-къща/интериорен-дизайн-на-антре.jpg'
    tags: [other]
tags: [private, modern, bedroom, livingroom, other, bathroom, kitchen]
---
## **Луксозно обзавеждане** на къща
Вероятно мнозина винаги са мечтали за дом, разположен сред зеленина, далече от шума на града, с голяма веранда, където сутрин да изпиват кафето, слушайки песента на птиците. Ще ви представим един наш проект, който реализирахме в подобна атмосфера. Използвахме предимно естествени материали, а за гарантиране на домашния уют поставихме и камини с биоетанол в две от помещенията.

![Интериорен дизайн на всекидневна](интериор-и-обзавеждане-на-модерна-къща/интериорен-дизайн-на-всекидневна.jpg)
### Интериорен дизайн на **всекидневна**

Всекидневната, трапезарията и кухненският кът разположихме в голямо и просторно помещение, облицовано с декоративен камък и озарено от скрито осветление. Основната цветова гама включва бяло, черно и лилаво, съчетани хармонично. Окачените тавани допълнително разчупиха пространството и му придадоха модерно звучене. Ламинатът отново е в светъл тон, за да се съчетае с белите гланцови мебели. Декоративната камина създава приятна домашна атмосфера, а телевизорът и диванът оформят кът за отдих след дългия работен ден.

![Вътрешен дизайн на кухня](интериор-и-обзавеждане-на-модерна-къща/вътрешен-дизайн-на-кухня.jpg)
### Вътрешен дизайн на **кухня**

Кухнята е многофункционална и позволява размах на кулинарните способности. Мебелите са вградени, шкафовете са разположени на различни нива с цел максимално отваряне на пространството. В единия край е разположен голям хладилник и мивка, последвани от удобен остров с керамични котлони.

![Интериорен дизайн на кабинет](интериор-и-обзавеждане-на-модерна-къща/интериорен-дизайн-на-кабинет.jpg)
### Интериорен дизайн на **кабинет**

На втория етаж разположихме кабинет в класически стил – с изискано масивно бюро, множество етажерки за важните документи, комфортно канапе, допълнени от лампи луни и биокамина. Удобно място както за работна среща, така и за довършване на задачите от офиса.

![Обзавеждане на спалня](интериор-и-обзавеждане-на-модерна-къща/обзавеждане-на-спалня.jpg)
### Обзавеждане на **спалня**

От спалнята се разкрива прекрасен изглед, а големите френски прозорци озаряват цялото помещение. Следвахме цветовата гама на всекидневната и отново поставихме декоративни камъни на едната стена. Красива картина запълни другата, а за мебелите се спряхме на бежово. Поставихме и голяма удобна табуретка пред леглото, а мекия килим съчетахме с лилавите стени.

![Интериор на баня](интериор-и-обзавеждане-на-модерна-къща/интериор-на-баня.jpg)
### Интериор на **баня**

За банята се спряхме на съчетание от бели и екрю плочки.Заложихме на дървото като основен материал. Мивката е допълнена с удобни рафтове, а над тоалетната оформихме няколко ниши със скрито осветление. Завършихме с душ кабина, ограничена от останалата част от помещението с матова стъклена врата.

![Интериорен дизайн на антре](интериор-и-обзавеждане-на-модерна-къща/интериорен-дизайн-на-антре.jpg)
### Интериорен дизайн на **антре**

Използвахме свободното пространство в коридорите, за да поставим гардероби с плъзгащи врати и огледала, за да не претоварваме излишно спалнята.

И се получи една красива приказка сред гората. Кой не би искал да живее в нея?