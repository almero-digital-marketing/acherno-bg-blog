---
layout: /blog/post.ect
title: 'Игра на светлина, (цветове и форми)'
description: 'Предлагаме ви да се запознаете с дом, по чийто проект работихме с душата на ентусиаста. С радост го назоваваме „калейдоскоп”, също като оптичния инструмент, представляващ кръг от огледала, съдържащ цветни обекти с различна форма и големина и създаващ причудливи за човешкото око изображения. Отново сляхме в едно стремежа си към постигане на практичност и склонността си да преследваме красотата. '
cover: 'http://hub.acherno.com/svn/kaleydoskop/Site/3D/08-h_f.jpg'
author: Изабел Йорданова
date: 2015-02-04
firstPage: true
images:
  -
    url: 'http://hub.acherno.com/svn/kaleydoskop/Facebook/05_h-f.jpg'
    file: 'игра-на-светлина-цветове-и-форми-в-апартамент-със-съвременен-интериор/обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/kaleydoskop/Site/3D/06-h_f.jpg'
    file: 'игра-на-светлина-цветове-и-форми-в-апартамент-със-съвременен-интериор/вътрешен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/kaleydoskop/Site/3D/07-h_f.jpg'
    file: 'игра-на-светлина-цветове-и-форми-в-апартамент-със-съвременен-интериор/интериор-на-хол.jpg'
    tags: [livingroom]
  -
    url: 'http://hub.acherno.com/svn/kaleydoskop/Facebook/10_k.jpg'
    file: 'игра-на-светлина-цветове-и-форми-в-апартамент-със-съвременен-интериор/интериор-на-кухня.jpg'
    tags: [kitchen]
  -
    url: 'http://hub.acherno.com/svn/kaleydoskop/Site/3D/10-h_f.jpg'
    file: 'игра-на-светлина-цветове-и-форми-в-апартамент-със-съвременен-интериор/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/kaleydoskop/Facebook/17_s.jpg'
    file: 'игра-на-светлина-цветове-и-форми-в-апартамент-със-съвременен-интериор/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/kaleydoskop/Facebook/24_s.jpg'
    file: 'игра-на-светлина-цветове-и-форми-в-апартамент-със-съвременен-интериор/интериор-на-спалня.jpg'
    tags: [bedroom]
  -
    url: 'http://hub.acherno.com/svn/kaleydoskop/Facebook/22_s.jpg'
    file: 'игра-на-светлина-цветове-и-форми-в-апартамент-със-съвременен-интериор/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/kaleydoskop/Facebook/16_d.jpg'
    file: 'игра-на-светлина-цветове-и-форми-в-апартамент-със-съвременен-интериор/вътрешен-дизайн-на-детска-стая.jpg'
    tags: [nursery]
  -
    url: 'http://hub.acherno.com/svn/kaleydoskop/Site/3D/04-d_f.jpg'
    file: 'игра-на-светлина-цветове-и-форми-в-апартамент-със-съвременен-интериор/обзавеждане-на-детска-стая.jpg'
    tags: [nursery]
  -
    url: 'http://hub.acherno.com/svn/kaleydoskop/Site/3D/05-d_f.jpg'
    file: 'игра-на-светлина-цветове-и-форми-в-апартамент-със-съвременен-интериор/интериорен-дизайн-на-детска-стая.jpg'
    tags: [nursery]
  -
    url: 'http://hub.acherno.com/svn/kaleydoskop/Facebook/01_A.jpg'
    file: 'игра-на-светлина-цветове-и-форми-в-апартамент-със-съвременен-интериор/интериор-на-коридор.jpg'
    tags: [other]
  -
    url: 'http://hub.acherno.com/svn/kaleydoskop/Site/3D/02-k_f.jpg'
    file: 'игра-на-светлина-цветове-и-форми-в-апартамент-със-съвременен-интериор/обзавеждане-на-коридор.jpg'
    tags: [other]
tags: [private, modern, livingroom, kitchen, bedroom, nursery, other]
featured: true
---
## **Интериор с причудливи форми**, вдъхновени от калейдоскопа
Предлагаме ви да се запознаете с дом, по чийто проект работихме с душата на ентусиаста. С радост го назоваваме „калейдоскоп”, също като оптичния инструмент, представляващ кръг от огледала, съдържащ цветни обекти с различна форма и големина и създаващ причудливи за човешкото око изображения. Отново сляхме в едно стремежа си към постигане на практичност и склонността си да преследваме красотата. Обединихме загадъчността, принадлежаща на отдавна отминало време, споменът за което е запазен в легендите за вълшебства, и удобствата, присъщи единствено на модерния дом, оборудван с всичко необходимо за динамичния живот на съвременния човек.

![Вътрешен дизайн на хол](игра-на-светлина-цветове-и-форми-в-апартамент-със-съвременен-интериор/вътрешен-дизайн-на-хол.jpg)
### Вътрешен дизайн на **хол**

Холът превърнахме в истински шедьовър. За целта си послужихме с усещането, което носят естествените тъмни цветове. Таванът и преимуществената част от стените са в бяло, но това е факт, който остава на заден план. Белите стени са разнообразени с три абстрактни платна в зелено, кафяво и синьо, кореспондиращо с цвета на завесите и с декоративните възглавнички на дивана. Подът е с покритие от ламиниран паркет в бяло. Полилеите в хола и в кухнята са от ковано желязо, боядисано в черно. Дизайнът им включва пресичащи се хоризонтални, вертикални и диагонални линии. Метални са и краката на холната маса, чийто плот е изработен от ПДЧ с имитиращо дърво покритие. 

![Интериор на хол](игра-на-светлина-цветове-и-форми-в-апартамент-със-съвременен-интериор/обзавеждане-на-хол.jpg)
### Интериор на **хол**

Ако вложите по-голяма доза въображение в погледа си, няма да е чудно дизайнът на хола да ви пренесе в друга реалност, включваща рицарски ценности, кодове на честта, преследване на идеали и геройски прояви. Това е усещането, което носи кованото желязо, боядисано в черно. Това е усещането, което придават естествената кожа, дървото, сивият цвят и огънят в камината.

![Обзавеждане на хол](игра-на-светлина-цветове-и-форми-в-апартамент-със-съвременен-интериор/интериор-на-хол.jpg)
### Обзавеждане на **хол**

Ъгловият диван е голям и комфортен. Тапициран е с естествена кожа в топъл кафяв нюанс, внасящ уют в помещението. Интересно решение е, че седящият на дивана гледа повече към камината, отколкото към телевизора. Камината на етанол е монтирана на обработената с латекс в тъмнографитен нюанс стена с голям квадратен отвор, наподобяващ прозорец, в горната част. Тази стена визуално разделя пространството на кухнята и хола. Със същия нюанс латекс обработихме и друг допълнителен обем, който създадохме в интериора на хола. Напомня рамка, обграждаща телевизора, поставен върху гръб от ПДЧ, и белите шкафове под и над него.

![Вътрешен дизайн на кухня](игра-на-светлина-цветове-и-форми-в-апартамент-със-съвременен-интериор/вътрешен-дизайн-на-кухня.jpg)
### Вътрешен дизай на **кухня**

Ако не можете да готвите, тази кухня е страхотна причина да се научите, за да прекарвате повече време в нея. Шкафовете от ПДЧ, покрити с бяла полиуретанова боя, са разположени Г-образно и приютяват в себе си всички необходими за отличното представяне на кулинарния експерт уреди за вграждане. Кухненският плот и гръб, както и масата, също са от ПДЧ с имитация на дърво. Столовете около масата са с модерен дизайн, решени в черно, бяло, жълто и синьо. 

![Интериор на кухня](игра-на-светлина-цветове-и-форми-в-апартамент-със-съвременен-интериор/интериор-на-кухня.jpg) 
### Интериор на **кухня**

В центъра на вниманието тук е бледосиният цвят. Сини са текстилните щори, продълговатите покривки за маса, един от вече споменатите столове, голяма част от площта на плочките, с които е покрит подът, а и трите платна на стената до прозореца. Важно е да се отбележи колко са интересни плочките в кухнята, тъй като дизайнът им съдържа множество  малки детайли в синьо, бяло, бежово и кафяво, които могат да бъдат разчетени като символи или просто като стилизации на реално съществуващи обекти. Всяка една от тези плочки разказва своя история, а заедно образуват красив пъзел.

![Интериорен дизайн на спалня](игра-на-светлина-цветове-и-форми-в-апартамент-със-съвременен-интериор/интериорен-дизайн-на-спалня.jpg)
### Интериорен дизайн на **спалня**

За събуждане на сетивата и дълбока глътка свеж въздух избрахме ободрителна комбинация от цветове: бяло за тавана, светло екрю за завесите и част от площта на стените, дървесно бежово за мебелите и уасаби за другите стени и декорацията. Точно така, уасаби, цветът на японския хрян, използван за приготвянето на подправката, която внимателно добавяте към сушито си заради силния й лютив вкус. На стената над леглото монтирахме етажерки в цвят уасаби във формата на шестоъгълник. С този нюанс и форма си послужихме за декорацията на същата стена, боядисана в светло екрю за фон. Леглото е високо и удобно. Изработено е от ПДЧ, а покритието му имитира дърво. От същия материал са направени таблата на спалнята, нощните шкафчета и гардеробът, чиито врати са изцяло огледални. Част от таблата на леглото е тапицирана с естествена кожа.    

-   ### Обзавеждане на **спалня**
    ![Обзавеждане на спалня](игра-на-светлина-цветове-и-форми-в-апартамент-със-съвременен-интериор/обзавеждане-на-спалня.jpg)
-   ### Интериор на **спалня**
    ![Интериор на спалня](игра-на-светлина-цветове-и-форми-в-апартамент-със-съвременен-интериор/интериор-на-спалня.jpg)

Стената срещу леглото, на която е телевизорът, както и срещуположната на прозореца стена са обработени с латекс в този специфичен, приятен цвят. В същия нюанс зелено е килимчето от едната страна на леглото, декоративните възглавници и завивки.

![Вътрешен дизайн на детска стая](игра-на-светлина-цветове-и-форми-в-апартамент-със-съвременен-интериор/вътрешен-дизайн-на-детска-стая.jpg)
### Вътрешен дизайн на **детска стая**

Детската стая в това жилище има силно въздействащ и ярък дизайн. Предизвиква въображението и творческия потенциал на малкия откривател. Цветовите комбинации тук са смели, но не екстравагантни. Използвахме бяло, бледобежово, жълто, сиво, черно и тъмнотюркоазено. Бяхме щедри с жълтото, защото е цветът на щастието. В бяло и жълто са бюрото и модулната секция на стената, комбинирана с шкаф с покритие, имитиращо дърво. Жълта е една от вертикалните линии, с които изцяло е декорирана едната стена, а също така и една от четирите хоризонтални линии, с които е декорирана другата стена с помощта на латекс.

-   ### Обзавеждане на **детска стая**
    ![Обзавеждане на детска стая](игра-на-светлина-цветове-и-форми-в-апартамент-със-съвременен-интериор/обзавеждане-на-детска-стая.jpg)
-   ### Интериорен дизайн на **детска стая**
    ![Интериорен дизайн на детска стая](игра-на-светлина-цветове-и-форми-в-апартамент-със-съвременен-интериор/интериорен-дизайн-на-детска-стая.jpg)
 
Използвахме тюркоазеното – тази разновидност на синьото, за втори акцент. В тюркоазено са леглото, мекият фотьойл, тапицерията на офис стола и част от десена на завивките. Смята се, че нюансът на небето и морето събужда доверие, носи сигурност и дава поле за изява на фантазиите.

![Интериор на коридор](игра-на-светлина-цветове-и-форми-в-апартамент-със-съвременен-интериор/обзавеждане-на-коридор.jpg)
### Интериор на **коридор**

Коридорът е с нестандартна форма – от масивната метална входна врата се разширява с влизането по-навътре в апартамента. Таванът и стените са обработени с бял латекс. Подовата настилка е бял ламиниран паркет. Лампите са интересни: осветителните тела са разположени в нещо като правоъгълна кутия с покритие, имитиращо дърво. 

![Обзавеждане на коридор](игра-на-светлина-цветове-и-форми-в-апартамент-със-съвременен-интериор/интериор-на-коридор.jpg)
### Обзавеждане на **коридор**

Шкафът за обувки е разположен на външен ъгъл и по тази причина е направен по поръчка. Материалът е ПДЧ, а покритието му е съчетание от бяла боя и имитация на дърво. На стената над него поставихме голям часовник без гръб, напомнящ слънчев символ. Всеки „лъч” води към даден час. На противоположната стена има голямо огледало. Интересното за него е, че квадратни фрагменти от повърхността му са очертани така, че образуват своеобразна рамка на огледалото. До самата входна врата окачихме платно в бяло, сиво, синьо и зелено.
