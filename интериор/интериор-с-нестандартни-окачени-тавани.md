---
layout: /blog/post.ect
title: 'Интериор с нестандартни (окачени тавани)'
description: 'Този интериор е разчупен и нестандартен, а резултата се дължи на разнообразните окачени тавани, които обсипаха целия апартамент и придадоха характерна визия. Тъй като вече бяха там, възползвахме се от случая  да развихрим въображението си.'
date: 2012-02-17
author: Радослава Ставракова
legacy: 'http://www.interiorendizain.com/2012/02/blog-post_17.html'
images:
  -
    url: 'http://hub.acherno.com/svn/tavanite/Facebook/32-h_f.jpg'
    file: 'интериор-с-нестандартни-окачени-тавани/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/tavanite/Facebook/34-h_f.bmp'
    file: 'интериор-с-нестандартни-окачени-тавани/интериор-на-трапезария.jpg'
    tags: [kitchen]
  -
    url: 'http://hub.acherno.com/svn/tavanite/Facebook/07-a2_f.jpg'
    file: 'интериор-с-нестандартни-окачени-тавани/интериорен-дизайн-на-стълбище.jpg'
    tags: [other]
  -
    url: 'http://hub.acherno.com/svn/tavanite/Site/3D/05-s_f.jpg'
    file: 'интериор-с-нестандартни-окачени-тавани/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/tavanite/Facebook/19-dm_f.jpg'
    file: 'интериор-с-нестандартни-окачени-тавани/интериорен-дизайн-на-детска-стая.jpg'
    tags: [nursery]
  -
    url: 'http://hub.acherno.com/svn/tavanite/Site/3D/07-db_f.jpg'
    file: 'интериор-с-нестандартни-окачени-тавани/интериор-на-детска-стая.jpg'
    tags: [nursery]
tags: [private, contemporary, bedroom, other, kitchen, nursery, livingroom]
---
## Интериор с **нестандартни окачени тавани**
Този интериор е разчупен и нестандартен, а резултата се дължи на разнообразните окачени тавани, които обсипаха целия апартамент и придадоха характерна визия. Тъй като вече бяха там, възползвахме се от случая  да развихрим въображението си.

![Интериорен дизайн на хол](интериор-с-нестандартни-окачени-тавани/интериорен-дизайн-на-хол.jpg)
### Интериорен дизайн на **хол**

В голямата всекидневна заменихме стандартните прозорци с френски, за да направим помещението по-светло и приветливо. Подсилихме този ефект с комбинация от бяло и прасковено и добавихме множество лампи луни в окачените тавани. Дървените елементи по стените и биокамината създадоха усещане за уют и топлина. Съзнателно премахнахме вратата и на нейно място изградихме арка, облечена в дърво, за да постигнем цялост с останалата част от апартамента.

![Интериор на стълбище](интериор-с-нестандартни-окачени-тавани/интериорен-дизайн-на-стълбище.jpg)
### Интериор на **стълбище**

Кухнята и трапезарията разположихме в съседното помещение. Тук отново заложихме на отворените пространства, а цветовата гама е неутрална  - бяло, екрю и тъмно дърво. Кухнята разположихме в единия ъгъл и изкуствено преградихме трапезарията с шкафчета и етажерки. Таванът отново е уникален и наподобява сферична форма.

![Интериорен дизайн на трапезария](интериор-с-нестандартни-окачени-тавани/интериор-на-трапезария.jpg)
### Интериорен дизайн на **трапезария**

По пътя за втория етаж попадаме на красивото стълбище в капучинен цвят. Акцент тук се явяват скосените в долната си част прозорци, както и начупения в причудлива форма таван, а луните гарантират меката светлина в коридора.

![Обзавеждане на спалня](интериор-с-нестандартни-окачени-тавани/обзавеждане-на-спалня.jpg)
### Обзавеждане на **спалня**

За спалнята се спряхме на нещо класическо – френско легло с висока и удобна табла, тапети с райе в кафявата гама, допълващо цветово окачения таван, осеян с лампи. Едно наистина приятно място за релакс, в което всеки ще се почувства като у дома си.

![Интериорен дизайн на детска стая](интериор-с-нестандартни-окачени-тавани/интериорен-дизайн-на-детска-стая.jpg)
### Интериорен дизайн на **детска стая**

Детските стаи станаха наистина прекрасни, оригинални и красиви. Момичешката пресътворихме в ансамбъл от сметана и вишни – бяло и бордо в невероятна комбинация от причудливи форми. Съзнателно избягвахме строгите линии и разчупихме максимално помещението, започвайки от тавана и завършвайки с тоалетката с огледалото.

![Интериор на детска стая](интериор-с-нестандартни-окачени-тавани/интериор-на-детска-стая.jpg)
### Интериор на **детска стая**

За стаята на малчугана избрахме комбинация от тюркоазено и бежово. Заложихме на естествените материали – текстилни тапети и лампа от тръстика,  допълнени от красиво пано с изглед на тропически плаж. Тук тавана наподобява слънце и луна, преплетени едно в друго.

И навсякъде много светлина.