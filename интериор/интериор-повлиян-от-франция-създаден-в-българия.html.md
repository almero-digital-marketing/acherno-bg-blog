---
layout: blogpost
title: '(Интериор повлиян от Франция), създаден в България'
description: 'Ненатрапчивата романтика на Южна Франция – жадувана, обичана и преследвана. Нашите клиенти също бяха запленени от стила на този регион, съчетал в себе си красотата на Средиземноморието, гледката към величествените Алпи и безкрайните лавандулови полета. Ето защо пожелаха да притежават свое собствено френско кътче, но в България.'
date: 2012-03-15
legacy: 'http://www.interiorendizain.com/2012/03/blog-post_15.html'
images:
  -
    url: 'http://hub.acherno.com/svn/provans/Site/3D/03-h_f.jpg'
    file: 'интериор-повлиян-от-франция-създаден-в-българия/интериорен-дизайн-на-всекиденевна.jpg'
    tags: [livingroom]
  -
    url: 'http://hub.acherno.com/svn/provans/Site/3D/08-k_f.jpg'
    file: 'интериор-повлиян-от-франция-създаден-в-българия/интериор-на-кухня.jpg'
    tags: [kitchen]
  -
    url: 'http://hub.acherno.com/svn/provans/Facebook/20.jpg'
    file: 'интериор-повлиян-от-франция-създаден-в-българия/интериорен-дизайн-на-трапезария.jpg'
    tags: [kitchen]
tags: [private, retro, livingroom, kitchen]
---
## Интериор вдъхновен от **романтиката на Южна Франция**
Ненатрапчивата романтика на Южна Франция – жадувана, обичана и преследвана. Нашите клиенти също бяха запленени от стила на този регион, съчетал в себе си красотата на Средиземноморието, гледката към величествените Алпи и безкрайните лавандулови полета. Ето защо пожелаха да притежават свое собствено френско кътче, но в България. 

За нас също беше удоволствие да се потопим в това безвремие и да създадем домашен уют à la française. Нямахме никакви колебания относно материалите, които да използваме – дърво, греди по таваните, декоративни тухли и ковано желязо, допълнени от много светлина. 

Отворените пространства бяха задължителни за постигане на цялостната концепция – свобода на духа и спокойствие за тялото. Затова се отървахме от вратите и ги заместихме с арки,облицовани с дърво. То се промъкна в подовете, кухненските шкафове и мебелите в хола. Определи и основната цветова гама – различни нюанси на кафявото, допълнени с бяло. 

![Интериорен дизайн на всекидневна](интериор-повлиян-от-франция-създаден-в-българия/интериорен-дизайн-на-всекиденевна.jpg)
### Интериорен дизайн на **всекидневна**

Тъй като холът и кухнята се намират в обособеното общо помещение, се спряхме на обзавеждане в един стил. Във всекидневната разположихме голямо канапе от бежова еко кожа, допълнено от малка удобна масичка. Телевизорът е поставен върху няколко шкафчета, които може да са много полезни за съхранение на любимите филми, а етажерката в дъното е идеална както за книги, така и за снимки на семейството. За удобство оформихме два входа – един към останалите стаи и друг към кухнята.

![Интериор на кухня](интериор-повлиян-от-франция-създаден-в-българия/интериор-на-кухня.jpg)
### Интериор на **кухня**

Последната е с класическо звучене - семпла, но функционална. С оглед на по-лесното почистване, подът е покрит с плочки, но за да запазим основната идея дървеното дюшеме се прокрадва под трапезарната маса. Колорит внасят изработените по поръчка столове с облегалки от ковано желязо – спомен за отминало време, но все още актуални в интериора.

![Интериорен дизайн на трапезария](интериор-повлиян-от-франция-създаден-в-българия/интериорен-дизайн-на-трапезария.jpg)
### Интериорен дизайн на **трапезария**

 Разположеният на колоната телевизор допълва приятното време, прекарано с гости или фамилията, заобиколени от вкусни гозби. Тук отново премахнахме вратите и осигурихме свободен достъп до другите стаи, за да е удобно, светло и красиво.

 Така създадохме нашата представа за Прованс – автентично, но и лично, топло и спокойно. Остава да отвориш прозореца, да чуеш птичата песен и да се почувстваш на върха на щастието. 