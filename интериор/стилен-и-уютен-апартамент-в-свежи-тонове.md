---
layout: /blog/post.ect
title: '(Стилен и уютен апартамент) в свежи тонове'
description: 'В апартамента, който ви представяме, следвахме принципите на скандинавския стил. В бяла или пределно светла среда поставихме ярки, но ненатрапчиви цветни акценти. Вдъхновихме се от концепцията за превръщането на делника в нещо специално и на всяко действие у дома – в ритуал. Изпиването на сутрешното кафе, потъването в света на добра книга, взимането на душ, дори написването на домашното по математика са все моменти, които можем да превърнем в приятни преживявания.'
author: Изабел Йорданова
date: 2015-01-27
firstPage: true
cover: 'http://hub.acherno.com/svn/haus-of-vanity/Site/3D/4.01-h_f.jpg'
images:
  -
    url: 'http://hub.acherno.com/svn/haus-of-vanity/Site/3D/4.01-h_f.jpg'
    file: 'стилен-и-уютен-апартамент-в-свежи-тонове/интериор-на-хол.jpg'
    tags: [livingroom]
  -
    url: 'http://hub.acherno.com/svn/haus-of-vanity/Facebook/5.21-h_f.jpg'
    file: 'стилен-и-уютен-апартамент-в-свежи-тонове/обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/haus-of-vanity/Facebook/5.22-h_f.jpg'
    file: 'стилен-и-уютен-апартамент-в-свежи-тонове/интериорен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/haus-of-vanity/Facebook/1.07-b-k_f.jpg'
    file: 'стилен-и-уютен-апартамент-в-свежи-тонове/обзавеждане-баня.jpg'
    tags: [bathroom]
  -
    url: 'http://hub.acherno.com/svn/haus-of-vanity/Facebook/1.08-b-k_f.jpg'
    file: 'стилен-и-уютен-апартамент-в-свежи-тонове/вътрешен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/haus-of-vanity/Site/3D/1.02-b-k_f.bmp'
    file: 'стилен-и-уютен-апартамент-в-свежи-тонове/интериорен-дизайн-баня.jpg'
    tags: [bathroom]
  -
    url: 'http://hub.acherno.com/svn/haus-of-vanity/Site/3D/5.01-k_f.jpg'
    file: 'стилен-и-уютен-апартамент-в-свежи-тонове/вътрешен-дизайн-на-антре.jpg'
    tags: [other]
  -
    url: 'http://hub.acherno.com/svn/haus-of-vanity/Site/3D/5.02-k_f.jpg'
    file: 'стилен-и-уютен-апартамент-в-свежи-тонове/интериор-на-антре.jpg'
    tags: [other]
  -
    url: 'http://hub.acherno.com/svn/haus-of-vanity/Site/3D/6.01-s_f.jpg'
    file: 'стилен-и-уютен-апартамент-в-свежи-тонове/интериор-на-спалня.jpg'
    tags: [bedroom]
  -
    url: 'http://hub.acherno.com/svn/haus-of-vanity/Site/3D/6.02-s_f.jpg'
    file: 'стилен-и-уютен-апартамент-в-свежи-тонове/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/haus-of-vanity/Site/3D/6.03-s_f.jpg'
    file: 'стилен-и-уютен-апартамент-в-свежи-тонове/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/haus-of-vanity/Site/3D/2.01-b_f.jpg'
    file: 'стилен-и-уютен-апартамент-в-свежи-тонове/обзавеждане-на-баня.jpg'
    tags: [bathroom]
  -
    url: 'http://hub.acherno.com/svn/haus-of-vanity/Site/3D/2.02-b_f.jpg'
    file: 'стилен-и-уютен-апартамент-в-свежи-тонове/интериор-на-баня.jpg'
    tags: [bathroom]
  -
    url: 'http://hub.acherno.com/svn/haus-of-vanity/Site/3D/2.03-b_f.jpg'
    file: 'стилен-и-уютен-апартамент-в-свежи-тонове/интериорен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/haus-of-vanity/Site/3D/3.02-d_f.jpg'
    file: 'стилен-и-уютен-апартамент-в-свежи-тонове/интериор-на-детска-стая.jpg'
    tags: [nursery]
  -
    url: 'http://hub.acherno.com/svn/haus-of-vanity/Site/3D/3.01-d_f.jpg'
    file: 'стилен-и-уютен-апартамент-в-свежи-тонове/интериорен-дизайн-на-детска-стая.jpg'
    tags: [nursery]
  -
    url: 'http://hub.acherno.com/svn/haus-of-vanity/Site/3D/3.03-d_f.jpg'
    file: 'стилен-и-уютен-апартамент-в-свежи-тонове/вътрешен-дизайн-на-детска-стая.jpg'
    tags: [nursery]
tags: [private, modern, livingroom, kitchen, bathroom, bedroom, other, nursery]
---
## Интериор въплащаващ **концепцията за скандинавски уют**
Още преди края на 20. век модерният скандинавски стил в обзавеждането се нарежда на едно от първите места по популярност сред интериорните решения по света и запазва този свой приз до днес. Предвид приятното усещане за непринудена ведрост и удобство, което стилът носи, не е трудно да си обясним тази тенденция. И тук, както при минимализма, простотата е на почит, а линията е изчистена. Всичко това е в името на постигането на изискан баланс. 

В апартамента, който ви представяме, следвахме принципите на скандинавския стил. В бяла или пределно светла среда поставихме ярки, но ненатрапчиви цветни акценти. Вдъхновихме се от концепцията за превръщането на делника в нещо специално и на всяко действие у дома – в ритуал. Изпиването на сутрешното кафе, потъването в света на добра книга, взимането на душ, дори написването на домашното по математика са все моменти, които можем да превърнем в приятни преживявания. 

![Интериор на хол](стилен-и-уютен-апартамент-в-свежи-тонове/интериор-на-хол.jpg)
### Интериор на **хол**

Пространството на дневната, в което се помещават холът, трапезарията и кухнята, е просторно и предлага достатъчно възможности за реализация на проекта в скандинавски стил. Прозорците са разположени по цялата дължина на една от стените и в стаята е светло и приветливо. Нежните дантелени пердета са комбинирани със завеси в бежово. Таванът е бял, а голяма част от стените са обработени с латекс в бледосин нюанс. За пода избрахме естествен паркет.

Мебелировката в хола се състои от холна секция от МДФ в бяло, два дивана – съответно с тапицерия в патешко жълто и в тъмнокафяво, и две многофункционални холни масички от МДФ с метални крака, прибиращи се една в друга, разположени върху разноцветно килимче.

![Обзавеждане на кухня](стилен-и-уютен-апартамент-в-свежи-тонове/обзавеждане-на-кухня.jpg)
### Обзавеждане на **кухня**

Таванът в кухнята е окачен, по цялата му площ са разположени светлини тип луна, които осигуряват достатъчно изкуствена светлина за извършването и на най-прецизните кулинарни операции. Стените са в цвят бледо капучино. Подовата настилка се състои от плочки с фигурални елементи. Кухненските шкафове, изработени от ПДЧ с бяло покритие, са разположени Г-образно. Плотът е от технически камък. Кухненските уреди са вградени. Хладилникът е достатъчно голям, за да съхрани свежестта на храната за цялото семейство и да остави право на избор на меню на всеки от неговите членове. 

![Интериорен дизайн на трапезария](стилен-и-уютен-апартамент-в-свежи-тонове/интериорен-дизайн-на-трапезария.jpg)
### Интериорен дизайн на **трапезария**

Скандинавската трапезария е в характерен рустикален стил, внасящ уют в домашната среда. Масата е от МДФ в светъл дървесен цвят, а столовете с Х-образен дизайн на гърба са тъмни – препратка към тъмнокафявия диван непосредствено до тях. Кокетните възглавнички за столове са в различни цветове, кореспондиращи с декоративните възглавнички на дивана: прасковено, розово, зелено, синьо.

![Обзавеждане на баня](стилен-и-уютен-апартамент-в-свежи-тонове/обзавеждане-баня.jpg)
### Обзавеждане на **баня**

Дизайнът на банята е наистина впечатляващ. Изумително е как чистата елегантност на бялото, проектирано в плочките на стената и във висококачествената санитария, и бледосиният цвят на шкафовете от ПВЦ се съчетава с декоративните плочки, представящи елементи от геометрични фигури, които наподобяват мозайки, включващи флорални мотиви, снежинки или всичко друго, с което въображението на гледащия може да ги свърже.

-   ### Вътрешен дизайн на **баня**
    ![Вътрешен дизайн на баня](стилен-и-уютен-апартамент-в-свежи-тонове/вътрешен-дизайн-на-баня.jpg)
-   ### Интериорен дизайн на **баня**
    ![Интериорен дизайн на баня](стилен-и-уютен-апартамент-в-свежи-тонове/интериорен-дизайн-баня.jpg)

Тази интерпретация на древни графични символи за един означава студ, който рисува по прозорците през зимата, а за друг – красива вътрешна декорация в джамия. Разностранните четения са търсен ефект, защото, както вече знаете, не поставяме граници пред въображението – нито географски, нито културни, нито стилови.

-   ### Вътрешен дизайн на **антре**
    ![Вътрешен дизайн на антре](стилен-и-уютен-апартамент-в-свежи-тонове/вътрешен-дизайн-на-антре.jpg)
-   ### Интериор на **антре**
    ![Интериор на антре](стилен-и-уютен-апартамент-в-свежи-тонове/интериор-на-антре.jpg)

Погледът на влизащия е пленен от съвременните абстрактни платна по стените, грабващи вниманието с палитрата от нежни цветове в унисон със средата. Цветовете в антрето са топли, а осветлението – меко. Таванът е бял, стените са обработени с латекс в цвят капучино. Плочките на пода са същите като тези в кухнята – напомнят мозайка в бяло, капучино, тъмнокафяво, карамелено и бледосиньо. Единствената мебел тук е шкафът за обувки със семпъл и елегантен дизайн в бяло. 

![Интериор на спалня](стилен-и-уютен-апартамент-в-свежи-тонове/интериор-на-спалня.jpg)
### Интериор на **спалня**

Спалнята е една от онези стаи в дома, в които нерядко имаме за задача да съчетаем множество функции. В едно и също помещение често трябва да се постигне необходимото спокойствие, за да се насладим на пълноценна почивка и презареждане с енергия; да се постигне концентрация за работа; да се постигне ред, за да се приберат, а после да бъдат открити всички вещи. Таванът на стаята е бял, част от стените – също. 

-   ### Вътрешен дизайн на **спалня**
    ![Вътрешен дизайн на спалня](стилен-и-уютен-апартамент-в-свежи-тонове/вътрешен-дизайн-на-спалня.jpg)
-   ### Интериорен дизайн на **спалня**
    ![Интериорен дизайн на спалня](стилен-и-уютен-апартамент-в-свежи-тонове/интериорен-дизайн-на-спалня.jpg)

Стената над леглото е наполовина обработена с латекс с жълт цвят и наполовина покрита с тапет. Чрез този ход правим естествено светлата стая още по-слънчева. Жълтото е цвят, който зарежда съзнанието с положителни мисли. Подът е с естествен паркет. Мебелите са изработени от ПДЧ. Леглото, нощните шкафчета, решетката за радиатор, писалището и шкафът под телевизора имитират тъмно дърво, а огромният гардероб, заемащ цялата площ на една от стените, е в бяло.

-   ### Обзавеждане на **баня**
    ![Обзавеждане на баня](стилен-и-уютен-апартамент-в-свежи-тонове/обзавеждане-на-баня.jpg)
-   ### Интериор на **баня**
    ![Интериор на баня](стилен-и-уютен-апартамент-в-свежи-тонове/интериор-на-баня.jpg)
-   ### Интериорен дизайн на **баня**
    ![Интериорен дизайн на баня](стилен-и-уютен-апартамент-в-свежи-тонове/интериорен-дизайн-на-баня.jpg)

Втората баня в този дом създава усещане за стил, комфорт и спокойствие. Следва се изчистената линия в дизайна, а цветовете отново са натурални: бяло, сиво и маслинено зелено, проектирани хоризонтално – чрез подредбата на плочките на едната стена, и вертикално – чрез ПВЦ шкафовете и плочките на другата стена. Избрахме висококачествена санитария с модерен дизайн и отделихме душ-кабината с прозрачна преграда. 

![Интериор на детска стая](стилен-и-уютен-апартамент-в-свежи-тонове/интериор-на-детска-стая.jpg)
### Интериор на **детска стая**

За детската стая избрахме натурални цветове: бяло за тавана, светлобежово за стените, тревисто зелено за лампите, някои аксесоари и текстил. Подът е покрит с естествен паркет, за да е уютно и топло. Знаем, че именно подът е любимо място за игра, затова го покрихме и с меко килимче на хоризонтални цветни линии. Възглавничките и завивките на леглото с метална бяла рамка са в същата цветова тема. Просторният четирикрилен гардероб с надстройка предлага достатъчно място за дрехите и всички останали вещи на детето. Материалът, от който е направен, е МДФ с бяла полиуретанова боя с гланц. Като продължение на гардероба се явява ниската етажерка от същия материал, която е не по-висока от нивото на погледа на детето и е достъпна за него.

-   ### Интериорен дизайн на **детска стая**
    ![Интериорен дизайн на детска стая](стилен-и-уютен-апартамент-в-свежи-тонове/интериорен-дизайн-на-детска-стая.jpg)
-   ### Вътрешен дизайн на **детска стая**
    ![Вътрешен дизайн на детска стая](стилен-и-уютен-апартамент-в-свежи-тонове/вътрешен-дизайн-на-детска-стая.jpg)

Избрахме бюро от същия материал и в същия цвят, като го комбинирахме с още една мултифункционална етажерка, която, покрита с възглавници, може да бъде използвана и за сядане. Все по-често в детските стаи срещаме много герои от света на най-малките – от приказния или от животинския свят. Едни от най-умилителните сред тях са совите. Образът на совата като символ на знание и мъдрост е преработен. Анимираните совички в детските стаи обикновено бележат връзката на хората с природата. Тук тези птици, будещи симпатиите на малки и големи, населяват платната по стените.