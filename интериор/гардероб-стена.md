---
layout: /blog/post.ect
title: 'Гардеробът (стена)'
description: 'От апартамент с лоши пропорции, дълги и тесни стаи, това жилище се превръща не само в функционално и удобно място за живеене, а в дом, събрал в себе си аристократична елегантност, спокойствие и уют'
date: 2010-03-04
author: Радослава Ставракова
legacy: 'http://www.interiorendizain.com/2010/03/blog-post.html'
images:
  -
    url: 'http://hub.acherno.com/svn/garderoba-stena/Facebook/38-h.bmp'
    file: 'гардеробът-стена/интериорен-дизайн-на-хол.jpg'
    tags: [livingroom, classic]
  -
    url: 'http://hub.acherno.com/svn/garderoba-stena/Facebook/36-h.bmp'
    file: 'гардеробът-стена/интериор-на-кухня.jpg'
    tags: [kitchen, classic]
  -
    url: 'http://hub.acherno.com/svn/garderoba-stena/Facebook/01-s.jpg'
    file: 'гардеробът-стена/интериорен-дизайн-на-спалня.jpg'
    tags: [bedroom, modernclassic]
  -
    url: 'http://hub.acherno.com/svn/garderoba-stena/Facebook/03-b.bmp'
    file: 'гардеробът-стена/обзавеждане-на-баня.jpg'
    tags: [bathroom, classic]
  -
    url: 'http://hub.acherno.com/svn/garderoba-stena/Facebook/16-d1.bmp'
    file: 'гардеробът-стена/детска-стая-за-момче.jpg'
    tags: [nursery, modern]
  -
    url: 'http://hub.acherno.com/svn/garderoba-stena/Facebook/20-d2.bmp'
    file: 'гардеробът-стена/детска-стая-за-момиче.jpg'
    tags: [nursery, modern]
tags: [private, modern, modernclassic, livingroom, kitchen, bathroom, nursery, bedroom]
---
## Красив и **функционален интериор**
Интериорът в жилището омагьосва със смесицата си от приказност, прованс елементи и изчистени линии, които можем да уловим надниквайки в кухнята, която въпреки старинният си стил не е лишена от съвременните функции и уреди, съпътстващи днешните кухни. Холът е смесица от нежни розови цветове в тапицерията на дивана, стена с бели тухли и елементите от състарен метал. Изчистеният и донякъде модерен коридор е с препратки към големи и дълги коридори с множество картини на дълга поредица от предци, носеща история със себе си. Арт - деко елементи от ковано желязо избрахме за балкона, свързващ спалнята и детската стая. 

![Интериорен дизайн на хол](гардеробът-стена/интериорен-дизайн-на-хол.jpg)
### Интериорен дизайн на **хол**

Дневната, холът и кухнята са едно общо помещение, определящо се от светлите тонове на стените в зелено и мебелите в старо и изтъркано бяло, контрастиращи приятно със състарения под и тъмното дърво на масата. Освен приятното  цветово съчетание, дървото определено внася уют и топлина в стаята, но за топлината можем да разчитаме и на вградената двустранна камина. Тя се вижда както от масата за хранене, така и от къта с меко сядане. Същото важи и за телевизора. Помещението приключва с обособен кът за почивка и разговори след вечеря или просто за гледане на телевизия, прикрито от останалия свят от бели ленени пердета, окачени на корнизи от черно ковано желязо.

![Интериор на кухня](гардеробът-стена/интериор-на-кухня.jpg)
### Интериор на **кухня**

Кухнята е П-образна. Не изглежда много голяма, но е събрала всичко. Има вграден хладилник, съдомиялна, пералня, фурна и котлони, скрита зад врата микровълнова, голяма и удобна мивка. 
Интересен е абсорбатора. Обикновен, но мощен аспиратор (за около 250 лв.) е пригоден за островен тип. С това са спестени няколко стотин, че и повече лева - специализираните островни аспиратори с тази мощност започват от 1500 лв нагоре. Функцията е изцяло запазена, без компромиси, постигната е и желаната визия. Паркетът навсякъде е всъщност ламинат. Много качествен и невероятно добра имитация на много потъмнен и състарен от времето паркет тип дюшеме. 

![Интериорен дизайн на спалня](гардеробът-стена/интериорен-дизайн-на-спалня.jpg)
### Интериорен дизайн на **спалня**

Спалнята носи романтичния ефект от кованото желязо, ленените пердета, старите дръжки с рисувани цветя на белия гардероб. Елегантните форми на нощните шкафчета контрастират с тъмните стени, които ни пренасят в дълбока релаксираща атмосфера.

![Обзавеждане на баня](гардеробът-стена/обзавеждане-на-баня.jpg)
### Обзавеждане на **баня**

Минавайки през спалнята, ретро духът отваря и вратата към родителската баня, където е подчертан от малките детайли като кранчетата на мивката, бутона за тоалетната чиния - всичко в месинг, етажерките и масата от ковано желязо и дърво със златисто месингова патина. Всички елементи са специално проектирани и ръчно изработени. 

![Детска стая за момче](гардеробът-стена/детска-стая-за-момче.jpg)
### Детска стая за **момче**

Момчешката стая е със смелата комбинация на цветове на шкафчетата, които са с метална облицовка върху вратите и наподобяват шкафчета в физкултурен салон. Визия, напълно съзнателно търсена, за дете, което е запален спортист. Мебелите могат да ни впечатят и със своята функционалност, която дава възможност на бюрото да се трансформира като заема Г-образна форма или просто двете повърхности се прибират една в друга. Двата контейнера под бюрото са на колела и са абсолютно мобилни. Така се осигурява изваждането на долното легло за гости, скрито под основното легло.

![Детска стая за момиче](гардеробът-стена/детска-стая-за-момиче.jpg)
### Детска стая за **момиче**

За разлика от момчешката, момичешката стая е в омекотени пастелни цветове и любимото на момичето зелено. Тя е с ръчно изрисувани стени на цветя, достойни за дете с художествени наклонности и търсения. Бюрото тук е с по - голям плот, за да може да се осигури място както за учене, така и за рисуване. И тук е проектирано допълнително легло на колела за гости.