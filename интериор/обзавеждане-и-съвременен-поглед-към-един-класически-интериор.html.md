---
layout: blogpost
title: 'Обзавеждане на съвременен (класически интериор)'
description: 'За да пресъздадем в интериора на един апартамент света на Шекспировия „Сън в лятна нощ“, населен с вълшебни създания като горските феи, си послужихме с класически избор на цветове и форми.'
date: 2015-05-07
firstPage: true
cover: 'http://hub.acherno.com/svn/sun-v-lqtna-nosht/Facebook/3-20-h-f.jpg'
images:
  -
    url: 'http://hub.acherno.com/svn/sun-v-lqtna-nosht/Facebook/3-20-h-f.jpg'
    file: 'съвременен-поглед-към-класически-интериор/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/sun-v-lqtna-nosht/Site/3D/03-h_f.jpg'
    file: 'съвременен-поглед-към-класически-интериор/обзавеждане-на-всекидневна.jpg'
    tags: [livingroom]
  -
    url: 'http://hub.acherno.com/svn/sun-v-lqtna-nosht/Site/3D/02-h_f.jpg'
    file: 'съвременен-поглед-към-класически-интериор/вътрешен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/sun-v-lqtna-nosht/Facebook/3-21-h-f.jpg'
    file: 'съвременен-поглед-към-класически-интериор/интериор-на-трапезария.jpg'
    tags: [kitchen]
  -
    url: 'http://hub.acherno.com/svn/sun-v-lqtna-nosht/Site/3D/03-h_f.jpg'
    file: 'съвременен-поглед-към-класически-интериор/мебели-и-обзавеждане-трапезария.jpg'
    tags: [kitchen]
  -
    url: 'http://hub.acherno.com/svn/sun-v-lqtna-nosht/Facebook/5-11-k-ya_f.jpg'
    file: 'съвременен-поглед-към-класически-интериор/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/sun-v-lqtna-nosht/Facebook/5-12-k-ya_f.jpg'
    file: 'съвременен-поглед-към-класически-интериор/оборудване-на-кухня.jpg'
    tags: [kitchen]
  -
    url: 'http://hub.acherno.com/svn/sun-v-lqtna-nosht/Site/3D/07-k-ya_f.jpg'
    file: 'съвременен-поглед-към-класически-интериор/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/sun-v-lqtna-nosht/Facebook/6-15-s_f.bmp'
    file: 'съвременен-поглед-към-класически-интериор/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/sun-v-lqtna-nosht/Facebook/6-16-s_f.bmp'
    file: 'съвременен-поглед-към-класически-интериор/интериор-на-спалня.jpg'
    tags: [bedroom]
  -
    url: 'http://hub.acherno.com/svn/sun-v-lqtna-nosht/Site/3D/09-s_f.bmp'
    file: 'съвременен-поглед-към-класически-интериор/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/sun-v-lqtna-nosht/Facebook/4-14-d-f.bmp'
    file: 'съвременен-поглед-към-класически-интериор/вътрешен-дизайн-на-детска-стая.jpg'
    tags: [nursery]
  -
    url: 'http://hub.acherno.com/svn/sun-v-lqtna-nosht/Site/3D/12-s_f.bmp'
    file: 'съвременен-поглед-към-класически-интериор/обзавеждане-на-детска-стая.jpg'
    tags: [nursery]
  -
    url: 'http://hub.acherno.com/svn/sun-v-lqtna-nosht/Facebook/4-15-d-f.bmp'
    file: 'съвременен-поглед-към-класически-интериор/интериорен-дизайн-детска-стая.jpg'
    tags: [nursery]
  -
    url: 'http://hub.acherno.com/svn/sun-v-lqtna-nosht/Facebook/2-09-k-f.png'
    file: 'съвременен-поглед-към-класически-интериор/интериор-на-коридор.jpg'
    tags: [other]
  -
    url: 'http://hub.acherno.com/svn/sun-v-lqtna-nosht/Site/3D/15-k_f.png'
    file: 'съвременен-поглед-към-класически-интериор/вътрешен-дизайн-на-коридор.jpg'
    tags: [other]
  -
    url: 'http://hub.acherno.com/svn/sun-v-lqtna-nosht/Facebook/2-10-k-f.png'
    file: 'съвременен-поглед-към-класически-интериор/интериорен-дизайн-на-коридор.jpg'
    tags: [other]
  -
    url: 'http://hub.acherno.com/svn/sun-v-lqtna-nosht/Facebook/1-06-b-f.jpg'
    file: 'съвременен-поглед-към-класически-интериор/обзавеждане-на-баня.jpg'
    tags: [bathroom]
  -
    url: 'http://hub.acherno.com/svn/sun-v-lqtna-nosht/Facebook/7-09-t_f.jpg'
    file: 'съвременен-поглед-към-класически-интериор/интериор-на-тераса.jpg'
    tags: [other]
  -
    url: 'http://hub.acherno.com/svn/sun-v-lqtna-nosht/Facebook/7-10-t_f.jpg'
    file: 'съвременен-поглед-към-класически-интериор/вътрешен-дизайн-на-тереса.jpg'
    tags: [other]   
tags: [private, contemporary, livingroom, kitchen, bathroom, bedroom, other]
---
## Нежни бледи нюанси, **изчистени линии и хармония на възприятията**
За да пресъздадем в интериора на един апартамент света на Шекспировия „Сън в лятна нощ“, населен с вълшебни създания като горските феи, си послужихме с класически избор на цветове и форми. 

Когато разсъждава върху природата на цветовете и тяхното въздействие върху хората, Гьоте казва, че „цветът сам по себе си е степен на тъмнина“. Този факт не просто е верен от гледна точка на физиката. Той е важен, тъй като преживяването на цветовете в голяма степен определя как възприемаме света. За този проект заложихме на ниска „степен на тъмнина“ и се възползвахме от възможностите на светлината. За базови тонове в дома избрахме светли нюанси на нежни цветове, които подхождат на класическия вътрешен дизайн и носят спокойствие  и радост. Всеки детайл в интериора е прецизно подбран с цел да бъде максимално подходящ за индивидуалния вкус на собствениците на жилището и за особеностите на неговото пространство.

![Интериорен дизайн на всекидневна](съвременен-поглед-към-класически-интериор/интериорен-дизайн-на-всекидневна.jpg)
### Интериорен дизайн на **всекидневна**

Всекидневната обзаведохме в бяло, слонова кост, пределно светло прасковено и бледозелено. От белия окачен по краищата таван се спуска метален полилей. Стените са разнообразени с няколко ниши. Част от повърхността им е обработена с латекс в слонова кост, а друга част е покрита с декоративни бели тухли. Холната секция, която представлява Г-образна система от шкафове, се вписва естествено в тази среда

![Обзавеждане на всекидевна](съвременен-поглед-към-класически-интериор/обзавеждане-на-всекидневна.jpg)
### Обзавеждане на **всекидевна**

 От дясната й страна е камината на етанол, която освен че има практично приложение в студените дни, придава допълнително усещане за уют в хола. На стената над нея поставихме платно, изобразяващо разлистено величествено дърво.

![Вътрешен дизайн на всекидневна](съвременен-поглед-към-класически-интериор/вътрешен-дизайн-на-всекидневна.jpg)
### Вътрешен дизайн на **всекидневна**

Диванът, който избрахме, е тапициран с дамаска в нюанс слонова кост. Холната масичка е елегантно съчетание на два цвята – бяло и дървесен нюанс. Към тази група мебели добавихме два барбарона, които удивляват със своята елегантност, поставени в класическия контекст. Декорирахме дивана с възглавнички в бледозелено и светло прасковено. Спряхме се на деликатни бели пердета и бледозелени завеси за регулиране на светлината, влизаща през прозорците.

![Интериор на трапезария](съвременен-поглед-към-класически-интериор/интериор-на-трапезария.jpg)
### Интериор на **трапезария**
   
Над масата в трапезарията се спуска втори метален полилей. От тази страна на стаята също има прозорци, декорирани със същия тип бели пердета и бледозелени завеси. Масата е съчетание от два материала и два вида покритие – бяла полиуретанова боя и фурнир, покриващи масив и МДФ.

![Мебели и обзавеждане на трапезария](съвременен-поглед-към-класически-интериор/мебели-и-обзавеждане-трапезария.jpg)
### Мебели и обзавеждане на **трапезария**

Избрахме два типа столове: два от тях покрихме със стилни калъфи, ушити от дамаска с флорални мотиви в прасковено и бледозелено. Повърхността на останалите четири стола е обработена с бяла полиуретанова боя, а за разкош са добавени и възглавнички в бледо прасковено.

-   ### Вътрешен дизайн на **кухня**
    ![Вътрешен дизайн на кухня](съвременен-поглед-към-класически-интериор/вътрешен-дизайн-на-кухня.jpg)
-   ### Обзавеждане на **кухня**
    ![Обзавеждане на кухня](съвременен-поглед-към-класически-интериор/оборудване-на-кухня.jpg)
-   ### Интериорен дизайн на **кухня**
    ![Интериорен дизайн на кухня](съвременен-поглед-към-класически-интериор/интериорен-дизайн-на-кухня.jpg)

Интериорът на кухнята е изцяло съобразен с дизайна на останалата част от жилището. Водещи са изчистените линии и натуралните цветове – бяло и дървесни нюанси. Кухненските шкафове са разположени Г-образно. Изработени са от МДФ и са покрити с бяла полиуретанова боя. Вратите им са фрезовани. Всички електроуреди са вградени, а аспираторът е изкусно скрит зад плоскости, сливащи се с повърхността на шкафовете. Разпределението на неголямото пространство е рационално, всяко кътче е усвоено, за да превърне приготвянето на храната за семейството в удоволствие.

![Вътрешен дизайн на спалня](съвременен-поглед-към-класически-интериор/вътрешен-дизайн-на-спалня.jpg)
### Интериорен дизайн на **спалня**

В спалнята цари пролетна свежест и усещане за безусловна хармония. Бледозеленото, което е основен цветови мотив тук, напомня на млади стръкчета трева или на стеблата на току що поникнали от земята цветя. Таванът и стените са светли и лишени от богати орнаменти. Леглото, нощните шкафчета, гардеробът и вградената система за съхранение на дрехи и вещи са от МДФ и са обработени с бяла полиуретанова боя.

-   ### Интериор на **спалня**
    ![Интериор на спалня](съвременен-поглед-към-класически-интериор/интериор-на-спалня.jpg)
-   ### Обзавеждане на **спалня**
    ![Обзавеждане на спалня](съвременен-поглед-към-класически-интериор/обзавеждане-на-спалня.jpg)

Дизайнът на мебелите е класически, а фрезоването на повърхностите им е характерно и за тази стая. Спалнята разполага с голямо огледало и с тоалетка – мечтата на всяка дама, която полага подобаващи грижи за външния си вид. Завесите, таблата на леглото, текстилът за спалня, включително всички завивки, са в познатия бледозелен нюанс.

![Вътрешен дизайн на детска стая](съвременен-поглед-към-класически-интериор/вътрешен-дизайн-на-детска-стая.jpg)
### Вътрешен дизайн на **детска стая**

Интериорът на детската стая е в светли бонбонени цветове. Съчетахме пастелни нюанси на зеленото, синьото, розовото, които разнообразяват преобладаващото бяло, покрило тавана, стените и мебелите – легло, стол, комод, гардероби, рафтове.

-   ### Обзавеждане на **детска стая**
    ![Обзавеждане на детска стая](съвременен-поглед-към-класически-интериор/обзавеждане-на-детска-стая.jpg)
-   ### Интериорен дизайн на **детска стая**
    ![Интериорен дизайн на детска стая](съвременен-поглед-към-класически-интериор/интериорен-дизайн-детска-стая.jpg)

В жизнерадостни цветове оцветихме картините на стените, завесите и декоративните възглавнички, облечени в десен на ивици. Обстановката е спокойна и предразполага към мечти и въображаеми пътешествия към далечни земи или времена. Тази стая е част от фона на едно щастливо детство.

![Интериор на коридор](съвременен-поглед-към-класически-интериор/интериор-на-коридор.jpg)
### Интериор на **коридор**

Формите в коридора са изчистени, а цветовете – нежни. Бял таван със светлини тип луна, бледорозови стени, фрезовани бели врати. Стените украсихме с изображения с бели рамки с различна големина.

-   ### Вътрешен дизайн на **коридор**
    ![Вътрешен дизайн на коридор](съвременен-поглед-към-класически-интериор/вътрешен-дизайн-на-коридор.jpg)
-   ### Интериорен дизайн на **коридор**
    ![Интериорен дизайн на коридор](съвременен-поглед-към-класически-интериор/интериорен-дизайн-на-коридор.jpg)

Помислихме за всички онези дрехи и вещи, за които все не намираме място, и снабдихме помещението с удобен дрешник.

![Обзавеждане на баня](съвременен-поглед-към-класически-интериор/обзавеждане-на-баня.jpg)
### Обзавеждане на **баня**

Банята носи усещане за чистота и екзотична природна свежест. Бялото е основен цвят, проектиран в таван, стени, рафтове, санитария, ПВЦ шкаф. Подът е покрит с плочки, които са реалистична имитация на дърво. На стената срещу огледалото поставихме изображения на едни от най-симпатичните обитатели на саваната – жирафите, а в отделеното със стъклена преграда пространство, където се намира душът, използвахме декоративни плочки за пресъздаването на типична африканска картина в анимационния й вариант – надничаща над високи треви глава на жираф.

![Интериор на тераса](съвременен-поглед-към-класически-интериор/интериор-на-тераса.jpg)
### Интериор на **тераса**

Терасата преобразихме в място за релакс, за разговори, в пространство, в което домакините и техните гости могат да се радват на малките неща – гледката към зеленината отвън или питието в компанията на добър приятел. 

![Вътрешен дизайн на тераса](съвременен-поглед-към-класически-интериор/вътрешен-дизайн-на-тереса.jpg)
### Вътрешен дизайн на **тераса**

Интериорът е в бяло. Стените са обработени с латекс, а мебелите – маса, столове и два шкафа, са боядисани с бяла полиуретанова боя.