---
layout: /blog/post.ect
title: 'Цветен живот, (стилно обзавеждане в сиво)'
description: 'Времето, прекарано у дома, е поредица от моменти – важни или съвсем обикновени и небрежни, весели или тъжни, в компания или насаме... Времето, прекарано у дома, е разноцветно и многозначно, но най-вече лично. Домът е нашата крепост, дори извън познатото клише. Интериорният му дизайн е такъв, какъвто е вкусът на собственика. Изготвихме проект за реконструкция на жилище с модерно обзавеждане в преобладаващо сиво и натурални цветове, съчетаващ тушираното въздействие на студените и топлите тонове – подходящ фон за цветните картини на живота.'
author: Изабел Йорданова
date: 2016-02-09
firstPage: true
images:
  -
    url: 'http://hub.acherno.com/svn/siv-galab/Site/3D/01-h-F.jpg'
    file: 'цветен-живот-стилно-обзавеждане-в-сиво/обзавеждане-на-всекидневна.jpg'
    tags: [livingroom]
  -
    url: 'http://hub.acherno.com/svn/siv-galab/Site/3D/02-h-F.jpg'
    file: 'цветен-живот-стилно-обзавеждане-в-сиво/интериорен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/siv-galab/Site/3D/03-h-F.jpg'
    file: 'цветен-живот-стилно-обзавеждане-в-сиво/интериор-на-хол.jpg'
    tags: [livingroom]
  -
    url: 'http://hub.acherno.com/svn/siv-galab/Site/3D/04-h-F.jpg'
    file: 'цветен-живот-стилно-обзавеждане-в-сиво/вътрешен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/siv-galab/Site/3D/05-h-F.jpg'
    file: 'цветен-живот-стилно-обзавеждане-в-сиво/интериор-на-антре.jpg'
    tags: [other]
  -
    url: 'http://hub.acherno.com/svn/siv-galab/Site/3D/06-h-F.jpg'
    file: 'цветен-живот-стилно-обзавеждане-в-сиво/обзавеждане-на-антре-и-стълбище.jpg'
    tags: [other]
  -
    url: 'http://hub.acherno.com/svn/siv-galab/Site/3D/07-b-F.bmp'
    file: 'цветен-живот-стилно-обзавеждане-в-сиво/интериор-на-баня.bmp'
    tags: [bathroom]
  -
    url: 'http://hub.acherno.com/svn/siv-galab/Site/3D/08-b-F.bmp'
    file: 'цветен-живот-стилно-обзавеждане-в-сиво/обзавеждане-на-баня.bmp'
    tags: [bathroom]
  -
    url: 'http://hub.acherno.com/svn/siv-galab/Site/3D/09-b-F.bmp'
    file: 'цветен-живот-стилно-обзавеждане-в-сиво/интериорен-дизайн-на-баня.bmp'
    tags: [bathroom]
  -
    url: 'http://hub.acherno.com/svn/siv-galab/Site/3D/12-b-F.jpg'
    file: 'цветен-живот-стилно-обзавеждане-в-сиво/обзавеждане-на-тоалетна.jpg'
    tags: [bathroom]
  -
    url: 'http://hub.acherno.com/svn/siv-galab/Site/3D/11-b-F.jpg'
    file: 'цветен-живот-стилно-обзавеждане-в-сиво/интериорен-дизайн-на-тоалетна.jpg'
    tags: [bathroom]
  -
    url: 'http://hub.acherno.com/svn/siv-galab/Site/3D/10-b-F.jpg'
    file: 'цветен-живот-стилно-обзавеждане-в-сиво/вътрешен-дизайн-на-тоалетна.jpg'
    tags: [bathroom]
tags: [private, modern, livingroom, kitchen, bathroom, other]
---
## **Модерен интериор на жилище** в преобладаващо сиво и натурални цветове
Времето, прекарано у дома, е поредица от моменти – важни или съвсем обикновени и небрежни, весели или тъжни, в компания или насаме... Времето, прекарано у дома, е разноцветно и многозначно, но най-вече лично. Домът е нашата крепост, дори извън познатото клише. Интериорният му дизайн е такъв, какъвто е вкусът на собственика. Изготвихме проект за реконструкция на жилище с модерно обзавеждане в преобладаващо сиво и натурални цветове, съчетаващ тушираното въздействие на студените и топлите тонове – подходящ фон за цветните картини на живота.

![Обзавеждане на всекидневна](цветен-живот-стилно-обзавеждане-в-сиво/обзавеждане-на-всекидневна.jpg)
### Обзавеждане на **всекидневна**

Всекидневната представлява голямо отворено пространство, в което се помещават няколко функционални зони в дома – кухня, трапезария, хол, както и антре. Преходът между отделните зони е условен и се осъществява плавно. Таванът е от гипсокартон, а осветлението е скрито. В тавана създадохме ниши в черно, приласкаващи със светлината, идваща от луните с външен монтаж. Стената зад телевизора е облицована с декоративен камък в сиво. Всички останали стени са обработени с латекс. Подовата настилка е трислоен паркет.

![Интериорен дизайн на хол и трапезария](цветен-живот-стилно-обзавеждане-в-сиво/интериорен-дизайн-на-трапезария.jpg)
### Интериорен дизайн на ** хол и трапезария**

Трапезарията е обзаведена в унисон с останалата част от всекидневната. Над голямата трапезна маса от МДФ в бяло има три черни висящи осветителни тела. Шестте стола са с тапицерия в тъмносиво.

![Интериор на хол](цветен-живот-стилно-обзавеждане-в-сиво/интериор-на-хол.jpg)
### Интериор на **хол**

Холният ъгъл е достатъчно голям, за да събере всички най-близки хора за запомнящите се киновечери. Тапицерията му е в сиво. Белият шкаф под телевизора е монтиран на стената. Холната маса е с изчистен дизайн и квадратна форма на повърхността. Изработена е от МДФ, а покритието е бяла полиуретанова боя. За повече уют съчетахме различни видове текстил в помещението. Килимът е в графитено сиво. Тънките завеси са изключително деликатни. За тях избрахме бял цвят, тъй като спира погледите, но не и светлината. Плътните завеси са в категорично черно, което, от своя страна, не пропуска светлина във всекидневната.

![Вътрешен дизайн на кухня](цветен-живот-стилно-обзавеждане-в-сиво/вътрешен-дизайн-на-кухня.jpg)
### Вътрешен дизайн на **кухня**

Кухнята е превърната в свят на ред и чистота. Всичко има своето точно място. Кухненските шкафове са разположени П-образно. Изработени са от МДФ. Една част от тях е с гланцово покритие в бяло, а друга – в сиво. Таванът е окачен. Има допълнително осветление под горния ред шкафове – LED лента. Плотът е от устойчив технически камък в черно, а гърбът – от лакобел. И тук за повече уют и топлина подът е покрит с трислоен паркет.

![Интериор на антре](цветен-живот-стилно-обзавеждане-в-сиво/интериор-на-антре.jpg)
### Интериор на **антре**

Антрето също е част от отвореното пространство на всекидневната. Между стълбището и зоната на хола има две големи колони с правоъгълна основа. Те са облицовани с ламперия с естествен фурнир в нюанс, близък до този на трислойния паркет във всекидневната. Пространството между тях е запълнено с шкафове в сиво. Таванът е окачен. Стените са обработени с латекс в сиво. За подова настилка избрахме плочки. Непосредствено до входната врата е разположен шкаф за обувки, боядисан в сиво с гланцов завършек.

![Обзавеждане на антре и стълбище](цветен-живот-стилно-обзавеждане-в-сиво/обзавеждане-на-антре-и-стълбище.jpg)
### Обзавеждане на **антре и стълбище**

Стълбището е в същото голямо отворено помещение, в което са всекидневната и антрето. Стъпалата, както и ръкохватките са изработени от масивно дърво, внасящо топлина на фона на по-студените нюанси на сивото. Конструкцията е от метал.

-   ### Интериор на **баня**
    ![Интериор на баня](цветен-живот-стилно-обзавеждане-в-сиво/интериор-на-баня.bmp)
-   ### Обзавеждане на **баня**
    ![Обзавеждане на баня](цветен-живот-стилно-обзавеждане-в-сиво/обзавеждане-на-баня.bmp)
-   ### Интериорен дизайн на **баня**
    ![Интериорен дизайн на баня](цветен-живот-стилно-обзавеждане-в-сиво/интериорен-дизайн-на-баня.bmp)

Не е изненада, че в интериора на банята лайтмотивът е същият като в обзавеждането на целия дом – вариации на тема сиво. При стенните плочки сивото е в съчетание с керемидено тъмнокафяво. Душът е тип пита. Душ-зоната е отделена от останалото пространство на банята със стъклен параван. Таванът е опънат. Шкафовете са произведени от ПВЦ и боядисани в бяло. Плотът е изработен от технически камък в бяло. Мивката е вградена под плота.

-   ### Обзавеждане на **тоалетна**
    ![Обзавеждане на тоалетна](цветен-живот-стилно-обзавеждане-в-сиво/обзавеждане-на-тоалетна.jpg)
-   ### Интериорен дизайн на **тоалетна**
    ![Интериорен дизайн на тоалетна](цветен-живот-стилно-обзавеждане-в-сиво/интериорен-дизайн-на-тоалетна.jpg)
-   ### Вътрешен дизайн на **тоалетна**
    ![Вътрешен дизайн на тоалетна](цветен-живот-стилно-обзавеждане-в-сиво/вътрешен-дизайн-на-тоалетна.jpg)

В тоалетната интерпретацията на сивото включва дървесен декор. Подовите и стенните плочки са в меко светлосиво. То е допълнено от светлия цвят на дъбовия фурнир на шкафа от МДФ и на вратата. С наша помощ клиентите ни избраха черна мивка тип купа. Черната тоалетна чиния е конзолна, със структура за вграждане. Огледалната декоративна ниша създава допълнителен уют.