---
layout: /blog/post.ect
title: 'Люлякови (облаци)'
description: 'Понякога всичко започва с една дума. И тук беше така. Думата беше люляк. Не знам защо този интериор винаги сме го свързвали с цвят. Тъмно лилаво, светло лилаво, лилаво с бордо, бледо лилаво. Тук нещата си бяха предопределени. Такава беше съдбата на този хол. Да бъде лилав.'
date: 2010-11-22
author: Радослава Ставракова
legacy: 'http://www.interiorendizain.com/2010/11/blog-post_22.html'
images:
  -
    url: 'http://hub.acherno.com/svn/lulqkovi-oblaci/Facebook/17-h.jpg'
    file: 'люлюкови-облаци/интериорен-дизайн-на-хол.jpg'
    tags: [modern, livingroom]
  -
    url: 'http://hub.acherno.com/svn/lulqkovi-oblaci/Facebook/25-h.jpg'
    file: 'люлюкови-облаци/интериор-на-кухня.jpg'
    tags: [modern, kitchen]
  -
    url: 'http://hub.acherno.com/svn/lulqkovi-oblaci/Facebook/23-h.jpg'
    file: 'люлюкови-облаци/мебели-и-обзавеждане-на-всекидневна.jpg'
    tags: [modern, livingroom]
  -
    url: 'http://hub.acherno.com/svn/lulqkovi-oblaci/Facebook/05.1-a.jpg'
    file: 'люлюкови-облаци/интериор-на-стълбище.jpg'
    tags: [contemporary, other]
  -
    url: 'http://hub.acherno.com/svn/lulqkovi-oblaci/Facebook/03-b.jpg'
    file: 'люлюкови-облаци/обзавеждане-на-баня.jpg'
    tags: [contemporary, bathroom]
tags: [private, modern, contemporary, other, livingroom, kitchen, bathroom]
---
## **Интериорен дизайн** като приятна лятна вечер
*“Люлякът (Syringa L.) е декоративен листопаден храст от семейство Oleaceae. Цъфти от началото на май, като отделни сортове цъфтят чак до края на юли с ароматни, подобни на гроздове цветове, най-често в различни оттенъци на виолетовото-лилаво, но също в бяло или в розово. Растението произхожда от Персия, но е широко разпространено из цяла Европаа и Азия. Доста е издръжливо на студове, суша и болести, но все пак се развива най-добре на добре осветени терени с леки, дренирани почви. Важно правило за добър цъфтеж, е прецъфтелите клонки да се отстраняват веднага, за да не възпрепятстват цъфтежа на новите.”* [Wikipedia](http://bg.wikipedia.org/wiki/Люляк)

![Интериорен дизайн на хол](люлюкови-облаци/интериорен-дизайн-на-хол.jpg)
### Интериорен дизайн на **хол**

Клиентите дойдоха с идеята за лилаво, представа каква кухня искат и условието да има камина. Така нещата се завъртяха около тях. Бяха отправни точки, около който се изгради останалото. Парчета от пъзел, които се наместваха едно спрямо друго. Идеята беше да има няколко цвята лилаво. Това в кухнята съчетано с бяло. Също и лилави пердета и лилава мазилка. Останалите елементи да са бели или светли. Камината я направихме тристранна, за да може да се вижда и страната на дивана и от масата за хранене. Характерно в хола са облите елементи. Те се появиха от избраното обзавеждане - кухня, която има обли врати от МФД. Направихме обли форми по тавана. Скосовете на стените също бяха заоблени, за да може стените да преливат плавно от пода към тавана.

![Интериор на кухня](люлюкови-облаци/интериор-на-кухня.jpg)
### Интериор на **кухня**

Кухнята заема сравнително голяма площ от хола, но тъй като е в ниша, това може да се види само от къта за хранене и така тя не се натрапва. Трапезната маса ще е разтегателна, за да може да побира поне осем човека. Столовете към нея също имат обла форма на облегалките.

![Мебели и обзавеждане на всекидневна](люлюкови-облаци/мебели-и-обзавеждане-на-всекидневна.jpg)
### Мебели и обзавеждан на **всекидневна**

Характерно за хола е, че е издължен правоъгълник с прозорци и скосяване на двете къси страни. Той е част от първия етаж на мезонет. На етажа са разположени антре, баня, дрешник и кабинет. Бяха направени и реконструкции. Част от антрето премина към банята, за да може да има място и за душ кабина. Стаята, която беше вляво на входната врата, беше разделена на кабинет и на дрешник. Последният ще служи и като гардероб към антрето. Отстрани има и закачалки. Плочките на пода в антрето бяха запазени.

![Интериор на стълбище](люлюкови-облаци/интериор-на-стълбище.jpg)
### Интериор на **стълбище**

Сменихме парапета на стълбите като повторихме орнамента на външните балкони, който се вижда от прозорците. Добавихме и три големи пана на голямата стена, които да съпровождат пътя към второто ниво. Цветът на стените направихме мек и неутрален, за да не се намесва към цветовете на хола и да даде плавен преход към второто ниво.

![Обзавеждане на баня](люлюкови-облаци/обзавеждане-на-баня.jpg)
### Обзавеждане на **баня**

Първоначалният замисъл на банята беше и тя да е в лилаво, но остана варианта с бежово - кафяви плочки. Както споменахме, тук направихме разширение. Отстрани на мивката се изградиха осветени ниши. Тоалетната е окачена, а душ кабината е с плъзгащи врати, за да не пречи при отваряне. И така лилавото остана само в хола, но това не пречи всичко да се носи на лилави облаци.