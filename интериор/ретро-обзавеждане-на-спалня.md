---
layout: /blog/post.ect
title: 'Ретро (обзавеждане на спалня)'
description: 'Всеки наш клиент има представа как трябва да изглежда новият му дом. За всички онези, които намират очарование в ретро мебелировката и изпитват носталгия по скриновете на баба, са идеите ни за обзавеждане на спалнята така, както е изглеждала преди петдесет години.'
date: 2012-08-12
legacy: 'http://www.interiorendizain.com/2012/08/blog-post_12.html'
images:
  -
    url: 'http://hub.acherno.com/svn/nostalgiq/Facebook/01-s.jpg'
    file: 'ретро-обзавеждане-на-спалня/интериор-на-спалня.jpg'
    tags: [retro]
  -
    url: 'http://hub.acherno.com/svn/don-kihot/Facebook/01-d.jpg'
    file: 'ретро-обзавеждане-на-спалня/мебели-и-обзавеждане-на-спалня.jpg'
    tags: [modernclassic]
  -
    url: 'http://hub.acherno.com/svn/aristokratichno-artistichen/Site/3D/05-s_f.jpg'
    file: 'ретро-обзавеждане-на-спалня/интериорен-дизайн-на-спалня.jpg'
    tags: [classic]
  -
    url: 'http://hub.acherno.com/svn/garderoba-stena/Facebook/01-s.jpg'
    file: 'ретро-обзавеждане-на-спалня/интериор-на-спалня.jpg'
    tags: [retro]
tags: [private, classic, bedroom, retro, modernclassic]
---
## **Ретро обзавеждане** и интериорен дизайн на **спални**
Всеки наш клиент има представа как трябва да изглежда новият му дом. Някои предпочитат ултрамодерна визия, други се придържат към класическите мебели, трети комбинират, а все повече стават и привържениците на винтидж вълната.

За всички онези, които намират очарование в ретро мебелировката и изпитват носталгия по скриновете на баба, са идеите ни за обзавеждане на спалнята така, както е изглеждала преди петдесет години.

![Интериор на спалня](ретро-обзавеждане-на-спалня/интериор-на-спалня.jpg)
### Интериор на **спалня**

Неслучайно първото ни предложение включва наличието на големия гардероб, в който да се поберат всичките любими тоалети. Макар тази мебел с надстройка да не е вече толкова популярна, тя запазва своята функционалност – много свободно място за дрехите на малка площ. А детската кошарка в стаята е такава, каквато я помнят родителите ни – голяма, удобна и с дървена решетка отпред.

[![Мебели и обзавеждане на спалня](ретро-обзавеждане-на-спалня/мебели-и-обзавеждане-на-спалня.jpg)](http://acherno.bg/интериорен-дизайн/апартамент/дон-кихот/обзавеждане.html)
### Мебели и обзавеждане на **спалня**

И обратно към белите скринове, естествено или изкуствено състарени, които носят някаква романтика и чувство в себе си, на които малцина биха устояли. Принтът върху вратичките, съчетан с черно-белите картини, връщат в 80-те и гарантират индивидуалността на помещението. А спалнята завършва този ансамбъл, създаден в наши дни с носталгия по миналото.

[![Интериорен дизайн на спалня](ретро-обзавеждане-на-спалня/интериорен-дизайн-на-спалня.jpg)](http://acherno.bg/интериорен-дизайн/апартамент/аристократично-артистичен/интериор.html)
### Интериорен дизайн на **спалня**

А какво е ретро обзавеждане без ковано желязо и дюшеме? Отново подбрахме бели мебели, които идеално се съчетават с цветовата гама в стаята и с прекрасния тапет. Едно голямо огледало и ваза със свежи цветя сякаш пренасят назад във времето, когато отваряш прозореца сутрин и единствения звук са птичите песни.

![Интериор на спалня](ретро-обзавеждане-на-спалня/интериор-на-спалня.jpg)
### Интериор на **спалня**

Можем да си позволим и лека забежка, напускайки стандартните форми и наблягайки на нетрадиционен дизайн в рамката на леглото. Запазваме характерното звучене и създаваме своя интерпретация на тема ковано желязо. А най-хубавото е, че подобна мебел, макар и по поръчка, всеки може да притежава в дома си.