---
layout: /blog/post.ect
title: '(Танцът) на листата'
description: 'Есента настъпва с все по-голяма сила, но това не бива да натъжава никого, защото и този сезон има своето очарование. Зеленото отстъпва на топло кафяво, бежово и жълто. Такъв е и нашия есенен интериор – цветен като гората през септември.'
date: 2012-09-17
author: Радослава Ставракова
legacy: 'http://www.interiorendizain.com/2012/09/blog-post_17.html'
images:
  -
    url: 'http://hub.acherno.com/svn/tantza-na-listata/Facebook/15-h.jpg'
    file: 'танцът-на-листата/мебели-и-обзавеждане-на-трапезария.jpg'
    tags: [kitchen]
  -
    url: 'http://hub.acherno.com/svn/tantza-na-listata/Facebook/17-h_f.jpg'
    file: 'танцът-на-листата/вътрешен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/tantza-na-listata/Facebook/21-d.jpg'
    file: 'танцът-на-листата/интериор-на-детска-стая.jpg'
    tags: [nursery]
  -
    url: 'http://hub.acherno.com/svn/tantza-na-listata/Facebook/40-s.jpg'
    file: 'танцът-на-листата/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/tantza-na-listata/Facebook/44-b-f.jpg'
    file: 'танцът-на-листата/интериор-на-баня.jpg'
    tags: [bathroom]
tags: [private, contemporary, bathroom, bedroom, livingroom, kitchen, nursery]
---
## Приятен и удобен **есенен интериор**
Този раздвижен апартамент е изпълнен с цвят и емоция и сякаш лятното настроение никога не го напуска. Отворени пространства и флорални елементи, много светлина и удобства гарантират на клиентите ни прекрасни моменти в новия им дом.

![Мебели и обзавеждане на трапезария](танцът-на-листата/мебели-и-обзавеждане-на-трапезария.jpg)
### Мебели и обзавеждане на **трапезария**

И този апартамент като много други се оказа, че притежава голямо и начупено помещение, в което да разположим кухнята, трапезарията и всекидневната. Превърнахме този недостатък в преимущество, а така обособяването на различните части стана плавно и ненатрапчиво. Малката кухня в бяло и сиво, оборудвана максимално изчистено и функционално, е допълнена от бар плот, който може да бъде използван и като остров. Непосредствено се намира и масата за хранене, за да бъде всичко наблизо.

![Вътрешен дизайн на хол](танцът-на-листата/вътрешен-дизайн-на-хол.jpg)
### Вътрешен дизайн на **хол**

Погледът преминава към хола, който е светъл и просторен благодарение на големите прозорци и осветлението зад изградените пана на тавана. Декоративните тухлички подбрахме в сиво, за да допълни основната гама в помещението. Такива са и големите възглавници, които гарантират максимално удобство на отмарящите на дивана.А в ъгъла е работното място, когато остане нещо за довършване.

![Интериор на детска стая](танцът-на-листата/интериор-на-детска-стая.jpg)
### Интериор на **всекидневна**

Златната есен е пренесена и в детската стая. Различни нюанси на кафяво и бежово се преплитат в един прекрасен ансамбъл. Шкафчетата са дискретни и могат да бъдат използвани и като етажерки,а за да бъде къта за учене модерен , поставихме голямо бюро и компютър.

![Интериорен дизайн на спалня](танцът-на-листата/интериорен-дизайн-на-спалня.jpg)
### Интериорен дизайн на **спалня**

Спалнята прилича на обсипано в златни листа дърво – светла и блестяща. Разчупена е конфигурацията на шкафчетата, за да бъдат както удобни, така и да допълват пространството около телевизор. А какво по-хубаво от това да отмориш вечер в голямо меко легло и да гледаш любим филм, докато навън дъжда шумоли.

![Интериор на баня](танцът-на-листата/интериор-на-баня.jpg)
### Интериор на **баня**

Листа обсипаха и банята, нежно спускащи се по стената. Тематичен акцент, пренесен и в нишата с рафтчета за всички нужни козметични продукти. Нестандартната мивка е допълнена от малък, но удобен шкаф, а големия душ дава усещането, че се намираш под капките навън.

Така един хладен и облачен сезон може да създаде топло и приятно усещане, което да трае през цялата година.