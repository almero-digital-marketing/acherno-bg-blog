---
layout: /blog/post.ect
title: '(Един различен) и дори малко странен интериор'
description: 'Имали ли сте усещането, че миналото винаги е по-сладко от настоящето, че щастието е винаги скрито - в отминали моменти или в бъдещи. Тук разказваме за настоящето, за това как може да уловим приятно усещане и да го задържим.'
date: 2011-01-13
author: Радослава Ставракова
legacy: 'http://www.interiorendizain.com/2011/01/blog-post.html'
images:
  -
    url: 'http://hub.acherno.com/svn/nostalgiq/Site/3D/04-h_f.jpg'
    file: 'един-различен-и-дори-малко-странен-интериор/интериор-на-хол.jpg'
    tags: [retro, livingroom]
  -
    url: 'http://hub.acherno.com/svn/vremeto/Facebook/11-h.jpg'
    file: 'един-различен-и-дори-малко-странен-интериор/обзавеждане-на-хол.jpg'
    tags: [retro, livingroom]
  -
    url: 'http://hub.acherno.com/svn/nostalgiq/Site/3D/07-h_f.jpg'
    file: 'един-различен-и-дори-малко-странен-интериор/вътрешен-дизайн-на-кухня.jpg'
    tags: [retro, kitchen]
  -
    url: 'http://hub.acherno.com/svn/nostalgiq/Site/3D/06-h_f.jpg'
    file: 'един-различен-и-дори-малко-странен-интериор/мебели-и-обзавеждане-на-кухня.jpg'
    tags: [retro, kitchen]
  -
    url: 'http://hub.acherno.com/svn/nostalgiq/Site/3D/01-b_f.jpg'
    file: 'един-различен-и-дори-малко-странен-интериор/интериор-на-баня.jpg'
    tags: [retro, bathroom]
  -
    url: 'http://hub.acherno.com/svn/nostalgiq/Site/3D/10-s_f.jpg'
    file: 'един-различен-и-дори-малко-странен-интериор/интериорен-дизайн-на-спалня.jpg'
    tags: [retro, bedroom]
  -
    url: 'http://hub.acherno.com/svn/nostalgiq/Site/3D/11-s_f.jpg'
    file: 'един-различен-и-дори-малко-странен-интериор/мебели-и-обзавеждане-на-спалня.jpg'
    tags: [retro, bedroom]
  -
    url: 'http://hub.acherno.com/svn/nostalgiq/Site/3D/09-k_f.jpg'
    file: 'един-различен-и-дори-малко-странен-интериор/вътрешен-дизайн-на-детска-стая.jpg'
    tags: [modern, nursery]
  -
    url: 'http://hub.acherno.com/svn/nostalgiq/Site/3D/08-k_f.jpg'
    file: 'един-различен-и-дори-малко-странен-интериор/интериор-на-детска-стая.jpg'
    tags: [modern, nursery]
tags: [private, modern, retro, kitchen, bathroom, bedroom, livingroom, nursery]
---
## Един **необикновен интериор** в резулат на едно **различно хрумване**
Имали ли сте усещането, че миналото винаги е по-сладко от настоящето, че щастието е винаги скрито - в отминали моменти или в бъдещи. Тук разказваме за настоящето, за това как може да уловим приятно усещане и да го задържим.

Този интериор е различен. Обикновено хората го намират за странен. Аз лично харесвам странни неща - колкото повече, толкова по - добре. Този ми харесва особено, защото в него няма показност, няма желание за доминиране. Има единствено желание нещата да се случат по начина, по който ни харесва. Да използваме и направим само неща, които са ни близки и усещаме, че трябва да бъдат. Искаме жълто, слагаме жълто, какво като има и зелено и червено. Този апартамент носи името носталгия, защото е моята носталгия по един проект, който скоро ще завършим и който много харесвам. Сега към подробностите.

![Интериор на хол](един-различен-и-дори-малко-странен-интериор/интериор-на-хол.jpg)
### Интериор на **хол**

Започнахме работа. Направихме хола, коридора и банята, а кабинета и спалнята останаха недовършени. Клиентите - младо семейство с малко бебе изчезнаха, така да се каже, от хоризонта за известно време. Строителят бавеше строежа и нещата се разтеглиха във времето. Но всяко зло за добро. Един ден ми се обадиха, че ще имат и нов член в семейството. Недовършените стаи бързо получиха точното разпределение и визия спрямо новите изисквания. Ако трябва да разкажем за апартамента стая по стая, разказа ще е изпълнен с видения от пътувания, интерпретации на култури и търсене на топлина.

![Обзавеждане на хол](един-различен-и-дори-малко-странен-интериор/обзавеждане-на-хол.jpg)
### Обзавеждане на **хол**

 Холът е смесица. Нещо като хасиенда, но не съвсем. Не харесвам нещата да имат точно стилово определение. Най ми допада, когато всеки може да сложи свой етикет. Търсихме излъчваме на къща, може би някъде из Испания, или Италия, или Мексико или... Всъщност няма значение от къде.

![Вътрешен дизайн на кухня](един-различен-и-дори-малко-странен-интериор/вътрешен-дизайн-на-кухня.jpg)
### Вътрешен дизайн на **кухня**

Има доста орнаменти. Някои са от тези страни, други нямат нищо общо с тях. Цветовете са силни, но меки. На живо изглеждат изключително красиви, много по-впечатляващи, отколкото на визуализациите.

![Мебели и обзавеждане на кухня](един-различен-и-дори-малко-странен-интериор/мебели-и-обзавеждане-на-кухня.jpg)
### Мебели и обзавеждане на **кухня**

Холът и коридорът са свързани не само от голямата арка, която ги обединява, но и чрез плочките от коридора, които преливат към кухнята. Коридорът също е с наситен цвят. От онези, който дори да повредиш и изтъркаш, пак изглеждат добре.

![Интериор на баня](един-различен-и-дори-малко-странен-интериор/интериор-на-баня.jpg)
### Интериор на **баня**

Банята е малка, с плочки 13х13 см. Повърхността им прилича на спокойно море. Има съвсем лек релеф, но създава светлинни отблясъци. Комбинация са от мръсно бяло, старо червено и фризови плочки със същия размер като основните, но с всякакви текстури. Почти няма две с две еднакви. Банята има излъчване на нещо старо, но реновирано, с вградения си душ и дюзите за хидромасаж.

![Интериорен дизайн на спалня](един-различен-и-дори-малко-странен-интериор/интериорен-дизайн-на-спалня.jpg)
### Интериорен дизайн на **спалня**

Спалнята е в зелено. Повечето хора избягват този сложен и капризен цвят. Но тук той е използван щедро в няколко нюанса.

![Мебели и обзавеждане на спалня](един-различен-и-дори-малко-странен-интериор/мебели-и-обзавеждане-на-спалня.jpg)
### Мебели и обзавеждане на **спалня**

Мебелите са от ИКЕА и само гардероба е допълнен.

![Вътрешен дизайн на детска стая](един-различен-и-дори-малко-странен-интериор/вътрешен-дизайн-на-детска-стая.jpg)
### Вътрешен дизайн на **детска стая**

Тук реализацията ще се различава от проекта. Всичко с тази стая се случи доста в движение. Така че резултатът ще изненада всички ни и всички се надяваме да е приятно.

![Интериор на детска стая](един-различен-и-дори-малко-странен-интериор/интериор-на-детска-стая.jpg)
### Интериор на **детска стая**

Кабинетът, който се превърна в детска, е отново в зелено и е обзаведен с мебели от ИКЕА. Тук са намесени обаче и жълто и червено. Ще има шарен килим и много играчки по пода, за двамата палавници. Единият - 3-4 годишен мъник, вече го научихме да мери с ролетката и да ни чертае шкафовете на кухнята заедно с чиниите. Въобще в този проект всеки даде най-доброто от себе си за общата кауза.