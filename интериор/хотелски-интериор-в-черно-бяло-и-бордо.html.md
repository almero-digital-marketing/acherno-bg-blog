---
layout: blogpost
title: '(Хотелски интериор) в черно-бяло и бордо'
description: 'Хотелите имат специфична функция на жилищни сгради. Те бележат пресечната точка между публичното и частното пространство. Хотелът е мястото, което обикновено ни приютява, когато сме далече от вкъщи и най-вече от всекидневието си, независимо от повода – по работа или за удоволствие, в голяма, по-малка компания или сами, за кратко или за по-дълъг период от време. Създадохме хотелски интериор в минималистичен стил, реализиран в няколко основни направления – вътрешен дизайн на апартамент, на стая и на просторно дневно помещение на първия етаж на хотела.'
date: 2015-02-04
cover: 'http://hub.acherno.com/svn/hotel-001/Facebook/2.17-ap-spalnq_f.jpg'
images:
  -
    url: 'http://hub.acherno.com/svn/hotel-001/Facebook/2.17-ap-spalnq_f.jpg'
    file: 'интериорен-дизайн-на-хол-в-хотелски-апартамент/обзавеждане-на-спалня-в-хотелски-апартамент.jpg'
    tags: [bedroom]
  -
    url: 'http://hub.acherno.com/svn/hotel-001/Facebook/1.10-ap-hol_f.jpg'
    file: 'интериорен-дизайн-на-хол-в-хотелски-апартамент/интериорен-дизайн-на-хол-в-хотелски-апартамент.jpg'
    tags: [livingroom]
  -
    url: 'http://hub.acherno.com/svn/hotel-001/Site/3D/1.02-ap-hol_f.bmp'
    file: 'интериорен-дизайн-на-хол-в-хотелски-апартамент/обзавеждане-на-хол-в-хотелски-апартамент.jpg'
    tags: [livingroom]
  -
    url: 'http://hub.acherno.com/svn/hotel-001/Facebook/1.11-ap-hol_f.jpg'
    file: 'интериорен-дизайн-на-хол-в-хотелски-апартамент/интериор-на-хол-в-хотелски-апартамент.jpg'
    tags: [livingroom]
  -
    url: 'http://hub.acherno.com/svn/hotel-001/Facebook/2.18-ap-spalnq_f.jpg'
    file: 'интериорен-дизайн-на-хол-в-хотелски-апартамент/вътрешен-дизайн-на-спалня-в-хотелски-апартамент.jpg'
    tags: [bedroom]
  -
    url: 'http://hub.acherno.com/svn/hotel-001/Facebook/3.18-staq_f.jpg'
    file: 'интериорен-дизайн-на-хол-в-хотелски-апартамент/интериорен-дизайн-на-хотелска-стая.jpg'
    tags: [bedroom]
  -
    url: 'http://hub.acherno.com/svn/hotel-001/Facebook/3.19-staq_f.jpg'
    file: 'интериорен-дизайн-на-хол-в-хотелски-апартамент/интериор-на-хотелска-стая.jpg'
    tags: [bedroom]
  -
    url: 'http://hub.acherno.com/svn/hotel-001/Facebook/4.16-hol_et1_f.jpg'
    file: 'интериорен-дизайн-на-хол-в-хотелски-апартамент/обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/hotel-001/Facebook/4.17-hol_et1_f.jpg'
    file: 'интериорен-дизайн-на-хол-в-хотелски-апартамент/интериор-на-хол.jpg'
    tags: [livingroom]
  -
    url: 'http://hub.acherno.com/svn/hotel-001/Facebook/4.18-hol_et1_f.jpg'
    file: 'интериорен-дизайн-на-хол-в-хотелски-апартамент/вътрешен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/hotel-001/Facebook/4.15-hol_et1.jpg'
    file: 'интериорен-дизайн-на-хол-в-хотелски-апартамент/интериор-на-кухня.jpg'
    tags: [kitchen]
tags: [public, contemporary, livingroom, kitchen, bedroom]
featured: true
campaigns:
  -
    campaign: 'M-30+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1PwQDAo
  -
    campaign: 'W-24+'
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1Pj6stK
---
## Контрастна визия в **интериорния дизайн**
Хотелите имат специфична функция на жилищни сгради. Те бележат пресечната точка между публичното и частното пространство. Хотелът е мястото, което обикновено ни приютява, когато сме далече от вкъщи и най-вече от всекидневието си, независимо от повода – по работа или за удоволствие, в голяма, по-малка компания или сами, за кратко или за по-дълъг период от време. Уникално е преживяването, дори когато си далече от дома, да може да откриеш частица от себе си в красотата на пространството наоколо, било то и първоначално чуждо. Именно такава цел преследвахме тук.

Нашите клиенти са наши партньори, затова работихме заедно със собствениците на този хотел и се съобразихме с техните желания. Стремяхме се към актуалност на идейните решения, прецизност при изпълнението им и максимално ефектен резултат, който да удовлетвори, а защо не и да надхвърли очакванията на най-взискателните гости. Създадохме хотелски интериор в минималистичен стил, реализиран в няколко основни направления – вътрешен дизайн на апартамент, на стая и на просторно дневно помещение на първия етаж на хотела.

![Интериорен дизайн на хол в хотелски апартамент](интериорен-дизайн-на-хол-в-хотелски-апартамент/интериорен-дизайн-на-хол-в-хотелски-апартамент.jpg)
### Интериорен дизайн на **хол в хотелски апартамент**

Дизайнът на апартамент в този хотел е изцяло съобразен с принципите на минимализма, т.е. той е семпъл, но завършен. Формите са пределно изчистени, а единствените акценти в монохромната среда са червените елементи от обзавеждането.

![Обзавеждане на хол в хотелски апартамент](интериорен-дизайн-на-хол-в-хотелски-апартамент/обзавеждане-на-хол-в-хотелски-апартамент.jpg)
### Обзавеждане на **хол в хотелски апартамент**

Холът в апартамента е достатъчно голям, за да осигури комфорта и спокойствието на посетителите и да ги накара да се почувстват точно там, където трябва да бъдат. Обстановката предразполага както към ползотворна работа, така и към пълноценна почивка с книга в ръка или пред телевизора. Таванът е бял, окачен в два свои края. Стените са обработени с латекс в пределно светлосиво, почти бяло. Подът е покрит с висококачествен ламиниран паркет в бяло. Сякаш естествено интегриран в тази среда е полилеят в бяло, с форма на свободно стояща във въздуха спирала, сякаш извадена от графика на Ешер. Точно под него е разположена ниската минималистична холна масичка, изработена от МДФ и покрита с бяла полиуретанова боя с гланц. Дизайнът й е ефектен – белият плот, стоящ на метални крака, напомня кръг със симетрично нарушена от две страни цялост. Хоризонтално издълженият правоъгълен шкаф под телевизора и писалището в хола са от същия материал като масичката и също са с минималистичен дизайн. Диванът се състои от два едноместни и един двуместен модул, които могат да бъдат размествани според предпочитанията.

![Интериор на хол в хотелски апартамент](интериорен-дизайн-на-хол-в-хотелски-апартамент/интериор-на-хол-в-хотелски-апартамент.jpg)
### Интериор на **хол в хотелски апартамент**

Модулите са тапицирани с еко кожа в тъмен графит, доближаващ се до черно, а възглавниците са с дамаска в тъмно- и светлосиво, както и в наситено тъмночервено. Именно последният цвят, който може да бъде определен като бордо, задава акцентът в дизайна. Нюансът е един от най-силно емоционално въздействащите в цялата известна цветова палитра и неслучайно поставяме ударение именно върху него. Носи различни послания и единственото, което е сигурно, е, че привлича вниманието като магнит и има висока видимост. Това е царствен цвят, символизиращ власт, мощ, енергия, изобилие, любов, топлина. Използвахме го за завесите, за възглавничките и за преплитащите се в мрежа линии на сивия килим. На стената зад дивана окачихме монохромен триптих с лондонски пейзаж, в който единственият цветен елемент е яркочервеният двуетажен автобус.

![Обзавеждане на спалня в хотелски апартамент](интериорен-дизайн-на-хол-в-хотелски-апартамент/обзавеждане-на-спалня-в-хотелски-апартамент.jpg)
### Обзавеждане на **спалня в хотелски апартамент**

В спалнята на хотелския апартамент следвахме същата цветова и стилова линия. Бял таван, бяло-сиви стени, бял ламинат, бяло меко килимче с дълга нишка. Мебелите са с минималистичен дизайн. Леглото всъщност се състои от два модула и това осигурява опции за разместване. Посетителите избират дали предпочитат просторна спалня, или две отделни единични легла. И в двата случая удобството е гарантирано.

![Вътрешен дизайн на спалня в хотелски апартамент](интериорен-дизайн-на-хол-в-хотелски-апартамент/вътрешен-дизайн-на-спалня-в-хотелски-апартамент.jpg)
### Вътрешен дизайн на **спалня в хотелски апартамент**

Таблата на леглото, нощните шкафчета и шкафът, монтиран на стената под телевизора, са от МДФ с покритие от бяла полиуретанова боя с гланцов ефект. Височината на шкафа позволява да служи и като писалище. С това намерение добавихме въртящ се стол с минималистичен дизайн, с горна част, тапицирана в бяло, и метална основа. Водещият цветови акцент – бордо, тук е проектиран в завесите, в декоративните възглавнички на стола и леглото, както и в завивките. Лондонският автобус продължава да се движи из британската столица – той присъства като червено петно и в черно-белия триптих над леглото в спалнята.

![Интериорен дизайн на хотелска стая](интериорен-дизайн-на-хол-в-хотелски-апартамент/интериорен-дизайн-на-хотелска-стая.jpg)
### Интериорен дизайн на **хотелска стая**

Дизайнът на хотелската стая много напомня дизайна на спалнята в апартамента, но носи своите специфични характеристики. Има няколко разлики. Таблата на леглото е в тъмносиво, завивките – също. Столът пред писалището е черен. Бялата помощна масичка до дивана е със Z-образна форма. Платната на стената са абстракции, включващи черно, сиво, червено и оранжево. Този мотив е пренесен и върху килимите. 

![Интериор на хотелска стая](интериорен-дизайн-на-хол-в-хотелски-апартамент/интериор-на-хотелска-стая.jpg)
### Интериор на **хотелска стая**
 
Отново виждаме бял таван, окачен по края; много естествена светлина, идваща от френски прозорци, регулирана чрез дълги завеси във виненочервен цвят; бяло-сиви стени; бял ламиниран паркет; двуместен диван, тапициран в много тъмна графитена еко кожа; бяло писалище от МДФ с минималистичен дизайн; легло, състоящо се от два модула.

![Обзавеждане на хол](интериорен-дизайн-на-хол-в-хотелски-апартамент/обзавеждане-на-хол.jpg)
### Обзавеждане на **хол**

На първия етаж на хотела е обособено уютно дневно помещение за посетителите. То е подходящо за работни срещи, тиймбилдинг, семейни събирания или забавление с приятели. Състои се от три части, характерни за дневната в домашна среда – хол, трапезария и кухня. Таванът и стените са бели. Подът е покрит с бели плочки, имитиращи дърво. Прозорците са френски. Завесите са бяло-сиви.

Двете правоъгълни холни масички в центъра на тази интериорна композиция са изработени от МДФ, боядисани в бяло с гланц. И двете са поставени върху килими с дълга нишка в светлосиво.Платната на стената представляват абстрактни изображения с акценти в яркочервено.

![Интериор на хол](интериорен-дизайн-на-хол-в-хотелски-апартамент/интериор-на-хол.jpg)
### Интериор на **хол**

От метални кръгли плоскости на тавана в хола свободно се спускат две съзвездия, състоящи се от стъклени сфери, висящи на кабели с варираща дължина – това са полилеите, създаващи неповторим ефект през тъмната част от денонощието. Помещението разполага с мека мебел, предлагаща множество удобни места. Ъгловият диван, прилежащите модули и табуретки са тапицирани с еко кожа в тъмносиво, почти черно. Декоративните възглавнички са в същия цвят и в светлосиво. 
Пространството между хола, от една страна, и трапезарията и кухнята, от друга страна, е условно разделено чрез интересен архитектурен елемент – вътрешна арка в черно.

![Вътрешен дизайн на трапезария](интериорен-дизайн-на-хол-в-хотелски-апартамент/вътрешен-дизайн-на-трапезария.jpg)
### Вътрешен дизайн на **трапезария**

Трапезарията в общото дневно помещение е наистина огромна. Обзаведена е в минималистичен стил. Дългата маса предлага места за шестнайсет души. Както повечето мебели в хотела, тя е изработена от МДФ и е боядисана с бяла полиуретанова боя с гланцов ефект. Столовете са в другия полюс на контрастната визия – черното. Дизайнът им е възможно най-опростен и елегантен. При наличието на такава трапеза би било истинско престъпление да не си спретнете подобаващо угощение в чест на споделените моменти.

![Интериор на кухня ](интериорен-дизайн-на-хол-в-хотелски-апартамент/интериор-на-кухня.jpg)
### Интериор на **кухня**

А къде ще приготвите храната? В кухнята, разбира се. Чистота, простор, удобство. Кухнята е ослепително бяла, само плотът е от технически камък в светлосив нюанс. Шкафовете са разположени Г-образно. Изработени са от МДФ. Помислено е за всичко необходимо. Уредите са вградени. Кухненският остров е функционално решение както за готвещите, така и за онези, които са се настанили на някой от трите бели стола и помагат само със съвети с чаша вино в ръка.
