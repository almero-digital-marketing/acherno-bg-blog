---
layout: blogpost
title: '(Елегантен интериор) в земни тонове'
description: 'Времето, което прекарваме със семейство и приятели в разговори, споделено забавление или хранене, в една или друга степен е време, отделено на човека до нас. Времето е най-ценният ресурс, който притежаваме, и когато го прекарваме с друг, му подаряваме част от живота си. Ние в Ачерно се стараем да осигурим оптималните условия за пълноценно прекарване на тези най-важни моменти в приятна и най-вече персонализирана атмосфера.В случая заложихме на модернистични идеи и натурални меки тонове за постигане на максимален уют.'
date: 2015-03-20
firstPage: true
images:
  -
    url: 'http://hub.acherno.com/svn/roza-bez-bodli/Facebook/1.17-h_f-HD.jpg'
    file: 'eлегантен-модернистичен-интериор-в-земни-тонове/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/roza-bez-bodli/Facebook/1.20-h_f.jpg'
    file: 'eлегантен-модернистичен-интериор-в-земни-тонове/обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/roza-bez-bodli/Site/3D/1.05-h_f.jpg'
    file: 'eлегантен-модернистичен-интериор-в-земни-тонове/вътрешен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/roza-bez-bodli/Facebook/1.18-h_f.jpg'
    file: 'eлегантен-модернистичен-интериор-в-земни-тонове/интериор-на-трапезария.jpg'
    tags: [kitchen]
  -
    url: 'http://hub.acherno.com/svn/roza-bez-bodli/Facebook/1.19-h_f.jpg'
    file: 'eлегантен-модернистичен-интериор-в-земни-тонове/вътрешен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/roza-bez-bodli/Facebook/3.07-kq_f.jpg'
    file: 'eлегантен-модернистичен-интериор-в-земни-тонове/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/roza-bez-bodli/Facebook/3.08-kq_f.jpg'
    file: 'eлегантен-модернистичен-интериор-в-земни-тонове/обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/roza-bez-bodli/Site/3D/2.01-k_f.jpg'
    file: 'eлегантен-модернистичен-интериор-в-земни-тонове/интериор-на-коридор.jpg'
    tags: [other]
  -
    url: 'http://hub.acherno.com/svn/roza-bez-bodli/Site/3D/2.02-k_f.jpg'
    file: 'eлегантен-модернистичен-интериор-в-земни-тонове/вътрешен-дизайн-на-коридор.jpg'
    tags: [other]
tags: [private, modern, livingroom, kitchen, other]
campaigns:
  -
    campaign: 'M-30+' 
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1PvcaJM
  -
    campaign: 'W-24+' 
    source: facebook
    medium: cpc
    term: 'Acherno'
    content: 'Acherno-Interior-Design'
    id: 1K1Q5lE
---
## **Домашен уют в кафяво, охра и бяло** в комбинация с дървени повърхности
Работихме по проект за реконструкция на част от жилище, в резултат на която преобразихме дневната, кухнята и коридора. Това са споделените функционални зони в един дом – пространството, в което живеем заедно с близките си, и е важно емоционалният им заряд да отговаря на душевността ни, за да се чувстваме в свои води. 

Времето, което прекарваме със семейство и приятели в разговори, споделено забавление или хранене, в една или друга степен е време, отделено на човека до нас. Времето е най-ценният ресурс, който притежаваме, и когато го прекарваме с друг, му подаряваме част от живота си. Ние в Ачерно се стараем да осигурим оптималните условия за пълноценно прекарване на тези най-важни моменти в приятна и най-вече персонализирана атмосфера. В случая заложихме на модернистични идеи и натурални меки тонове за постигане на максимален уют.

![Интериорен дизайн на хол](eлегантен-модернистичен-интериор-в-земни-тонове/интериорен-дизайн-на-хол.jpg)
### Интериорен дизайн на **хол**

Базисната ни цел в работата по реализиране на проекта беше да създадем домашен уют, усещане за устойчивост и топлина. Послужихме си с меки нюанси на кафявото и охрата, натурално бежово и бяло, които в комбинация със свободното въздействие на текстурата на фладерното дърво допринесоха за атмосферата на абсолютно спокойствие и защитеност в отвореното, но неголямо помещение на дневната, събрало на едно място хол, трапезария и част от кухня. Не е трудно да се забележи, че модернизмът от 20. век има влияние в обзавеждането на хола. Някои елементи от интериора напомнят американския дизайн от 60-те, показан в епизодите на хитовия сериал “Mad Men”/„Момчетата от Медисън авеню“, разказващ историята на екип рекламни агенти в Ню Йорк. Това впечатление се създава от изчистената линия на мебелите – отражение на тенденциите в скандинавския стил, популярен на Източното крайбрежие на САЩ по това време, както и от използваните меки, преимуществено земни тонове и дървена или имитираща дърво повърхност.

![Вътрешен дизайн на хол](eлегантен-модернистичен-интериор-в-земни-тонове/вътрешен-дизайн-на-хол.jpg)
### Вътрешен дизайн на **хол**

Таванът е обработен с латекс в бяло, окачен по края, където са вградени луни. Подовата настилка е ламинат. Прозорците са големи, което прави стаята светла. Декорирани са с ефирни полупрозрачни пердета в бяло и по-плътни бледобежови завеси. Пред прозореца, т.е. на позиция, подходяща за четене, поставихме бяло кресло с дървени крака. Дамаската, с която е тапициран холният ъгъл, също като завесите е в пределно светъл нюанс на бежовото. Декоративните възглавници, които внасят колорит в цялостната картина, са в тъмнокафяво и два нюанса на охрата. Избрахме бял тапет за едната стена зад дивана. На същата стена окачихме две картини, чиито обекти са изобразени чрез топлата част на цветовата палитра. 

![Обзавеждане на хол](eлегантен-модернистичен-интериор-в-земни-тонове/обзавеждане-на-хол.jpg)
### Обзавеждане на **хол**

Другата стена зад дивана всъщност е гърбът на гардероб, който е достъпен за използване в коридора. Гърбът е покрит с МДФ фурнир в цвят орех. Интересното тук е, че върху тази повърхност фладерът е изпълнен в различни посоки и двата вида полета са разположени шахматно. Холът разполага и с холна маса и няколко библиотеки, изработени от ПДЧ и покрити с МДФ фурнир в цвят орех. Рафтовете на библиотеките са боядисани с бяла полиуретанова боя с матов ефект. На правоъгълния сиво-кафяв килим пред дивана поставихме холна маса в цвят орех с нестандартна форма, напомняща срез на пирамида. На тавана точно над нея е поставено осветителното тяло, от своя страна, напомнящо срез на конус. Тези два елемента от интериора са обемни тела, чиито форми си кореспондират. Както винаги, сме помислили и за най-малките детайли.    

![Интериор на трапезария](eлегантен-модернистичен-интериор-в-земни-тонове/интериор-на-трапезария.jpg)
### Интериор на **трапезария**

Трапезарията и присъединената към нея част от кухнята са условно визуално отделени от хола чрез най-голямата от библиотеките, съчетана с TV шкаф. Трапезният сет е за шестима. Състои се от маса, изработена от ПДЧ и покрита с МДФ фурнир орех и две бели матови ленти в двата края, както и от шест трапезни стола с дървени крака, три по три тапицирани съответно с бяла и с бежова дамаска.

![Вътрешен дизайн на трапезария](eлегантен-модернистичен-интериор-в-земни-тонове/вътрешен-дизайн-на-трапезария.jpg)
### Вътрешен дизайн на **трапезария**

Тук е разположена онази част от кухнята, която е добре да е наблизо, в случай че домакините и техните гости се нуждаят от нещо, докато са в хола или трапезарията. Тя включва горни и долни кухненски шкафове от ПДЧ, обработени с бяла полиуретанова боя с матов ефект. В тях са подредени съдове и прибори. На плота от технически камък стоят кафемашината и други по-малки уреди. Кухненският гръб е изработен от лакобел. Хладилникът не е вграден, но за него е предвидено специално място, така че също да е наблизо, когато се наложи вечерящите да си долеят студена напитка, например.

![Интериорен дизайн на кухня](eлегантен-модернистичен-интериор-в-земни-тонове/интериорен-дизайн-на-кухня.jpg)
### Интериорен дизайн на **кухня**

Същинската кухня, в която се извършват истинските кулинарни чудеса, е отделена в самостоятелно помещение – един безспорно добър ход с оглед на практическата му полезност. Вратите й към хола и коридора са комбинация от бяла рамка и стъкло. И тук следвахме изчистените линии и елегантността. Успяхме да създадем усещане за чистота, простор и прохлада. 

![Обзавеждане на кухня](eлегантен-модернистичен-интериор-в-земни-тонове/обзавеждане-на-кухня.jpg)
### Обзавеждане на **кухня**

Таванът и стените са обработени с бял латекс. Подът е покрит с гранитогрес, имитиращ паркет в светъл дървесен цвят. Горните и долните кухненски шкафове, разположени Г-образно, са изработени от ПДЧ, а видимите им части са покрити с бяла боя с матов ефект. Плотът е направен от технически камък. Керамичните котлони, фурната и аспираторът са вградени.

![Интериор на коридор](eлегантен-модернистичен-интериор-в-земни-тонове/интериор-на-коридор.jpg)
### Интериор на **коридор**

За обзавеждането на коридора използвахме познатото класическо съчетание на кафяво и бяло. Таванът и стените са бели. Настилката е същата като в кухнята – гранитогрес, имитиращ светъл паркет. Мебелите от ПДЧ са покрити отчасти с МДФ фурнир орех, отчасти с бяла полиуретанова боя.

![Вътрешен дизайн на коридор](eлегантен-модернистичен-интериор-в-земни-тонове/вътрешен-дизайн-на-коридор.jpg)
### Вътрешен дизайн на **коридор**

Вратите на големия гардероб, чийто ефектен гръб е една от стените зад дивана в хола, са бели. Коридорът е снабден и с шкаф за обувки в същите цветове. Разбира се, има и огледала. Стените са украсени с абстрактни картини в сребристо, кафяво и златиста охра, поставени в бели рамки.
