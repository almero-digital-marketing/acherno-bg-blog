---
layout: /blog/post.ect
title: 'Свежо, (раздвижено и лятно)'
description: 'Този раздвижен апартамент е изпълнен с цвят и емоция и сякаш лятното настроение никога не го напуска. Отворени пространства и флорални елементи, много светлина и удобства гарантират на клиентите ни прекрасни моменти в новия им дом.'
date: 2012-09-09
author: Радослава Ставракова
legacy: 'http://www.interiorendizain.com/2012/09/blog-post_9.html'
images:
  -
    url: 'http://hub.acherno.com/svn/tzvetnata-feya/Facebook/05-h.jpg'
    file: 'свежо-раздвижено-и-лятно/интериорен-дизайн-на-кухня.jpg'
    tags: [retro, kitchen]
  -
    url: 'http://hub.acherno.com/svn/tzvetnata-feya/Facebook/16-h_f.jpg'
    file: 'свежо-раздвижено-и-лятно/интериор-на-трапезария.jpg'
    tags: [retro, kitchen]
  -
    url: 'http://hub.acherno.com/svn/tzvetnata-feya/Facebook/11-h.jpg'
    file: 'свежо-раздвижено-и-лятно/мебели-и-обзавеждане-на-всекидневна.jpg'
    tags: [retro, livingroom]
  -
    url: 'http://hub.acherno.com/svn/tzvetnata-feya/Facebook/17-s_f.bmp'
    file: 'свежо-раздвижено-и-лятно/обзавеждане-на-спалня.jpg'
    tags: [retro, bedroom]
  -
    url: 'http://hub.acherno.com/svn/tzvetnata-feya/Facebook/32-a.jpg'
    file: 'свежо-раздвижено-и-лятно/интериор-на-коридор.jpg'
    tags: [modern, other]
tags: [private, modern, retro, other, bedroom, livingroom, kitchen]
---
## **Интериорен дизайн** като приятна лятна вечер
Този раздвижен апартамент е изпълнен с цвят и емоция и сякаш лятното настроение никога не го напуска. Отворени пространства и флорални елементи, много светлина и удобства гарантират на клиентите ни прекрасни моменти в новия им дом.

![Интериорен дизайн на кухня](свежо-раздвижено-и-лятно/интериорен-дизайн-на-кухня.jpg)
### Интериорен дизайн на **кухня**

Кокетната и удобна кухня поставихме в ниша непосредствено до вратата. По този начин я скрихме от останалите части в помещението без това да влияе на функционалността ѝ. Избрахме неутрално бяло, допълнено с интересни плочки в бежово и розово.

![Интериор на трапезария](свежо-раздвижено-и-лятно/интериор-на-трапезария.jpg)
### Интериор на **трапезария**

Непосредствено сме разположили и трапезарията. Запазихме основната гама на бокса и добавихме романтична нотка чрез дамаската на столовете за хранене, изпъстрена от малки красиви цветя. Избрахме бели изчистени мебели, а за контраст поставихме раздвижена лампа с множество лъчи.

![Мебели и обзавеждане на всекидневна](свежо-раздвижено-и-лятно/мебели-и-обзавеждане-на-всекидневна.jpg)
### Мебели и обзавеждан на **всекидневна**

След вкусното похапване е време за почивка, затова всекидневната е на една крачка. Мекият диван и биокамината създават едно неподправено усещане за топлота и уют. Етажерките за любимото четиво поставихме в специално изработени ниши. И в тази част на помещението поставихме скрито осветление с розов елемент, за да постигнем цялост на визията.

![Обзавеждане на спалня](свежо-раздвижено-и-лятно/обзавеждане-на-спалня.jpg)
### Обзавеждане на **спалня**

Спалнята е нашата лилава приказка - изчистен дизайн и легло с елементи от ковано желязо. Люляковите стени са допълнени с бели елементи, наподобяващи ламперия за омекотяване на цвета. Допълнително изградените панели със скрито осветление се спускат от тавана покрай леглото разчупват атмосферата.

![Интериор на коридор](свежо-раздвижено-и-лятно/интериор-на-коридор.jpg)
### Интериор на **коридор**

А излезем ли в коридора ни очаква изненада. Вместо стандартния дизайн заложихме на декоративни рисунки, които обхващат цялата стена. Меките тонове идеално се съчетават с гранитогреса в цвят шампанско, озарен от лампичките от тавана.

Всяко от тези помещения притежава своя индивидуалност, но успяхме да създадем подходящ цветови ансамбъл, който да обединява различни визии и същевременно да избегнем претрупването на прекомерно количество нюанси. За да е свежо, раздвижено и лятно.