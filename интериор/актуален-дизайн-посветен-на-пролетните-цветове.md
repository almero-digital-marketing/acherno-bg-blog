---
layout: /blog/post.ect
title: '(Актуален дизайн,) посветен на пролетните цветове'
description: 'Представяме ви модерен интериорен дизайн с индивидуален колорит, актуални практични решения, балансирани цветови комбинации и детайлно премислени съчетания от материали. Бялото прелива в цветни петна, а те се разливат в съзнанието, за да създадат асоциации за пролет – и в природата, и в душата. Подготвихме проект за реконструкция на градско жилище, за да изпълним пространството с уют, спокойствие, топлина и жизнерадостна атмосфера, зареждаща с енергия и стимулираща положителната нагласа.'
author: Изабел Йорданова
date: 2016-02-05
firstPage: true
images:
  -
    url: 'http://hub.acherno.com/svn/proleten-cvyat/Site/3D/01-h-F.jpg'
    file: 'актуален-дизайн-посветен-на-пролетните-цветове/обзавеждане-на-всекидневна.jpg'
    tags: [livingroom]
  -
    url: 'http://hub.acherno.com/svn/proleten-cvyat/Site/3D/02-h-F.jpg'
    file: 'актуален-дизайн-посветен-на-пролетните-цветове/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/proleten-cvyat/Site/3D/03-h-F.jpg'
    file: 'актуален-дизайн-посветен-на-пролетните-цветове/интериор-на-всекидневна.jpg'
    tags: [livingroom]
  -
    url: 'http://hub.acherno.com/svn/proleten-cvyat/Site/3D/04-s-F.jpg'
    file: 'актуален-дизайн-посветен-на-пролетните-цветове/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/proleten-cvyat/Site/3D/05-s-F.jpg'
    file: 'актуален-дизайн-посветен-на-пролетните-цветове/интериор-на-спалня.jpg'
    tags: [bedroom]
  -
    url: 'http://hub.acherno.com/svn/proleten-cvyat/Site/3D/06-s-F.jpg'
    file: 'актуален-дизайн-посветен-на-пролетните-цветове/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/proleten-cvyat/Site/3D/07-a-F.jpg'
    file: 'актуален-дизайн-посветен-на-пролетните-цветове/интериор-на-антре.jpg'
    tags: [other]
  -
    url: 'http://hub.acherno.com/svn/proleten-cvyat/Site/3D/08-a-F.jpg'
    file: 'актуален-дизайн-посветен-на-пролетните-цветове/обзавеждане на антре.jpg'
    tags: [other]
  -
    url: 'http://hub.acherno.com/svn/proleten-cvyat/Site/3D/09-b-F.jpg'
    file: 'актуален-дизайн-посветен-на-пролетните-цветове/интериорен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/proleten-cvyat/Site/3D/10-b-F.jpg'
    file: 'актуален-дизайн-посветен-на-пролетните-цветове/обзавеждане-на-баня.jpg'
    tags: [bathroom]
tags: [private, modern, livingroom, bathroom, bedroom, other]
---
## **Ярки цветни мотиви,** енергия и свобода на сетивата
Представяме ви модерен интериорен дизайн с индивидуален колорит, актуални практични решения, балансирани цветови комбинации и детайлно премислени съчетания от материали. Бялото прелива в цветни петна, а те се разливат в съзнанието, за да създадат асоциации за пролет – и в природата, и в душата. Подготвихме проект за реконструкция на градско жилище, за да изпълним пространството с уют, спокойствие, топлина и жизнерадостна атмосфера, зареждаща с енергия и стимулираща положителната нагласа.

[panorama href="/панорами/пролетен-цвят/всекидневна.yml"]

Всекидневната е доминирана от натурални тонове, характерни за природата – бяло и светли дървесни нюанси, разнообразени от акценти в свежи, наситени, ярки цветове, като извадени от пролетна градина. Подовото покритие е естествен паркет. Таванът е бял. Апликът в зоната на хола е със семпла, кръгла форма, а полилеят във функционалната зона на трепезарията напомня бял кичест пролетен цвят с множество малки, но детайлни елементи и сферична форма.

![Интериорен дизайн на всекидневна](актуален-дизайн-посветен-на-пролетните-цветове/интериорен-дизайн-на-всекидневна.jpg)
### Интериорен дизайн на **всекидневна**

Стените са обработени с латекс в бяло, с изключение на стената зад дивана, където са изградени детайли от гипсокартон – предстенна обшивка със скрито осветление, източник на нежна бяла светлина. Така са оформени две ниши с декоративни бели тухли. По тази повърхност са монтирани аплици с насочващо осветление. 

![Обзавеждане на всекидневна](актуален-дизайн-посветен-на-пролетните-цветове/обзавеждане-на-всекидневна.jpg)
### Обзавеждане на **всекидневна**

Между двете ниши има фототапет с танцуващи цветни петна на бял фон, будещи асоциации с пролетни цветя – крехки кокичета в бяло, горди нарциси в жълто и предимно розови холандски лалета. Тези тонове са свързани с цветовете на барбарона и на възглавничките – сякаш случайно нахвърляни по графитено сивия диван и столовете в хола, сякаш небрежно съчетани, а всъщност внимателно премилени детайли.

![Интериор на всекидневна](актуален-дизайн-посветен-на-пролетните-цветове/интериор-на-всекидневна.jpg)
### Интериор на **всекидневна**

Във всекидневната има камина – част от обзавеждането, която освен практично предназначение, винаги има вълшебен ефект върху усещането, създавано от интериора. За стената над камината, за скосения таван и продължението му е използвана ламперия с визия, напомняща естествено дърво, която прави атмосферата в помещението още по-топла и уютна. Обзавеждането на трапезарията, включващо маса и шест стола, е изцяло бяло и с модерен дизайн.

![Вътрешен дизайн на спалня](актуален-дизайн-посветен-на-пролетните-цветове/вътрешен-дизайн-на-спалня.jpg)
### Вътрешен дизайн на **спалня**

Таванът и малка част от стените в спалнята са обработени с латекс в бяло. Стената зад леглото е покрита с бели декоративни тухли. Именно там е монтирана етажерка с нестандартен дизайн – място за любимите книги, често прелиствани преди сън. Скосеният таван до прозореца с продължението му по стената е с ламперия. За пода избрахме естествен паркет.

![Интериор на спалня](актуален-дизайн-посветен-на-пролетните-цветове/интериор-на-спалня.jpg)
### Интериор на **спалня**

Леглото е изцяло тапицирано в неутрално светлосиво. Гардеробът с плъзгащи се врати, голямо огледало и вградено LED осветление, комодът, нощните шкафчета и всички останали шкафове в стаята са изработени от ПДЧ с комбинирано покритие в бяло и фурнир в характерния за целия дом дървесен нюанс.

![Обзавеждане на спалня](актуален-дизайн-посветен-на-пролетните-цветове/обзавеждане-на-спалня.jpg)
### Обзавеждане на **спалня**

Стената срещу леглото е покрита с красив фототапет, пресъздаващ един от символите на пролетта – черешов цвят или т. нар. японска сакура, на фона на слънчевите лъчи и едва доловимите от погледа силуети на други дървета в далечината. На тази стена е монтиран и телевизорът.

-   ### Интериор на **антре**
    ![Интериор на антре](актуален-дизайн-посветен-на-пролетните-цветове/интериор-на-антре.jpg)
-   ### Обзавеждане на **антре**
    ![Обзавеждане на антре](актуален-дизайн-посветен-на-пролетните-цветове/обзавеждане на антре.jpg)

В антрето заложихме на естествения чар на дървото и на неутралността на бялото, осветени от кръглите аплици. Таванът и стените са обработени с латекс. Подът е покрит с гранитогрес, наподобяващ паркет. Цветът му кореспондира с цвета на вратите и на изработените от ПДЧ мебели в антрето – портманто с открити закачалки и висок шкаф за обувки. Добавихме стилизирано дърво на стената непосредствено до входната врата.

-   ### Интериорен дизайн на **баня**
    ![Интериорен дизайн на баня](актуален-дизайн-посветен-на-пролетните-цветове/интериорен-дизайн-на-баня.jpg)
-   ### Обзавеждане на **баня**
    ![Обзавеждане на баня](актуален-дизайн-посветен-на-пролетните-цветове/обзавеждане-на-баня.jpg)

Банята е обзаведена в натурални цветове с умереност и безпогрешно усещане за стил: тъмнокафяво и бежово за стенните плочки, естествен дървесен нюанс за гранитогреса, имитиращ паркет, и бяло за санитарията и ПВЦ шкафовете. Снабдена е със сервизен шкаф за бойлера и пералнята. Мивката е с характерна обла форма, напомняща камък, изваян от движението на вода.  Тя хармонира с формата на елипсовидното огледало и влагоустойчивия аплик над него. Душ зоната с душ колона и декоративни ниши е обособена от останалото пространство. Светлината, идваща от луните на окачения таван, е топла и приятна.