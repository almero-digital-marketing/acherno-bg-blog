---
layout: /blog/post.ect
title: 'Обзавеждане за малък и (компактен апартамент)'
description: 'Предизвикателството на малките апартаменти е истински изпит за дизайнерските умения. Голямата трудност произлиза от факта, че на сравнително ограничена площ искаме да разположим с всекидневна, спалня, кухня и трапезария, без помещенията да изглеждат ограничени и нефункционални.'
date: 2011-05-30
author: Радослава Ставракова
legacy: 'http://www.interiorendizain.com/2011/05/blog-post_30.html'
images:
  -
    url: 'http://hub.acherno.com/svn/munichko-chervenichko/Facebook/20.2-h_f.bmp'
    file: 'обзавеждане-за-малък-и-компактен-апартамент/интериор-на-кухня.jpg'
    tags: [kitchen]
  -
    url: 'http://hub.acherno.com/svn/munichko-chervenichko/Facebook/20.1-h.bmp'
    file: 'обзавеждане-за-малък-и-компактен-апартамент/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/munichko-chervenichko/Facebook/28-s.bmp'
    file: 'обзавеждане-за-малък-и-компактен-апартамент/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/munichko-chervenichko/Facebook/26-b.bmp'
    file: 'обзавеждане-за-малък-и-компактен-апартамент/интериор-на-баня.jpg'
    tags: [bathroom]
tags: [private, modern, bathroom, bedroom, kitchen, livingroom]
---
## **Интериорен дизайн** на малък апартамент
Интересувате се и търсите жилище за закупуване, и си мечтаете за луксозен и красив интериор? Нека ви покажем реални неща, които можем да направим за вас и вашето жилище.

![Интериор на кухня](обзавеждане-за-малък-и-компактен-апартамент/интериор-на-кухня.jpg)
### Интериор на **кухня**

Спряхме се на интериорен проект, издържан предимно в естествените тонове на бежовото и бледокафявото със стилни акценти в червено. Кухнята е оборудвана с всичко необходимо. Вградените уреди са разположени на удобна височина без да отнемат от пространството, а хладилникът е „ прибран” в един от шкафовете. Това помещение плавно преминава в трапезария, в която е разположена трапезната маса. Меката светлина се осигурява от красиви лампи, монтирани непосредствено над къта за хранене.

![Интериорен дизайн на всекидневна](обзавеждане-за-малък-и-компактен-апартамент/интериорен-дизайн-на-всекидневна.jpg)
### Интериорен дизайн на **всекидневна**

Във всекидневната сме разположили малък диван в червено и дискретна холна масичка. Вариантите за усвояване на околното пространство са различни. Можем  да превърнем стената в библиотека  чрез монтиране на лавици или етажерки.

На отсрещната стена разполагаме телевизор с плосък екран, с което всекидневната придобива завършеност.

![Обзавеждане на спалня](обзавеждане-за-малък-и-компактен-апартамент/обзавеждане-на-спалня.jpg)
### Обзавеждане на **спалня**

Спалнята е разположена в последната част от общото помещение. Обособена е чрез допълнително издигната стена, в която акцента пада върху големите стъклени пана. Последните, в съчетание с полупрозрачната врата, създават илюзията за пространство.

Самата стая е издържана в светлобежови тонове. Вътрешната част на преградната стена е организирана с допълнителни шкафове, които играят роля на гардероб. 

![Интериор на баня](обзавеждане-за-малък-и-компактен-апартамент/интериор-на-баня.jpg)
### Интериор на **баня**

В дъното е разположена банята. Тъй като площта е ограничена, обзавеждането е сведено до минимум – тоалетна, шкаф с вградена мивка и няколко рафтчета за козметика. Голямото огледало оптически уголемява помещението. Избраните светове са сиво и бяло в тон със санитарния комплект и стилният душ . Разчупеност придава специфичния фаянс със стилизирани сиви камъни, които се спускат от двете страни на мивката.