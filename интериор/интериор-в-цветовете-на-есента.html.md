---
layout: blogpost
title: 'Интериор в (цветовете на есента)'
description: 'Лятото е към края си, жегите отстъпват , денят намалява – идва есен. Прохладна, жадувана и безкрайно колоритна. Кафявите листа, окапали от дърветата, се съчетават с жълти и червени. Естествен килим, който има своето неподправено очарование. А хрумвало ли ви е да пренесете тази атмосфера у дома?'
date: 2011-08-30
legacy: 'http://www.interiorendizain.com/2011/08/blog-post_30.html'
images:
  -
    url: 'http://hub.acherno.com/svn/variacii-v-kafqvo/Facebook/11-h.jpg'
    file: 'интериор-в-цветовете-на-есента/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/kanela-kardamon-i-vanilia/Facebook/09-h_f.jpg'
    file: 'интериор-в-цветовете-на-есента/интериор-на-кухня.jpg'
    tags: [kitchen]
  -
    url: 'http://hub.acherno.com/svn/savana/Facebook/23-h.jpg'
    file: 'интериор-в-цветовете-на-есента/мебели-и-обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/esenen-interior/Facebook/39.1-s.jpg'
    file: 'интериор-в-цветовете-на-есента/интериор-на-спалня.jpg'
    tags: [bedroom]
  -
    url: 'http://hub.acherno.com/svn/portokalov-sok/Facebook/42.jpg'
    file: 'интериор-в-цветовете-на-есента/интериор-на-хол.jpg'
    tags: [livingroom]
tags: [private, contemporary, bedroom, kitchen, livingroom]
---
## **Красив** есенен **интериор**
Лятото е към края си, жегите отстъпват , денят намалява – идва есен. Прохладна, жадувана и безкрайно колоритна. Кафявите листа, окапали от дърветата, се съчетават с жълти и червени. Естествен килим, който има своето неподправено очарование. А хрумвало ли ви е да пренесете тази атмосфера у дома?

Ще ви представим няколко наши проекта, които следват есенната тенденция. Меките цветове придават специфично  настроение и помагат за постигането на душевно равновесие и спокойствие. Потопете се в една магическа есенна приказка.

[![Интериорен дизайн на хол](интериор-в-цветовете-на-есента/интериорен-дизайн-на-хол.jpg)](http://acherno.bg/интериорен-дизайн/апартамент/канела-кардамон-и-ванилия/интериорен-дизайн.html)
### Интериорен дизайн на **хол**

Сред най-сполучливите цветови комбинации е кафяво и екрю – взаимно се допълват и подчертават. Поради тази причина са широко застъпени в есенната ни тематика. А ако допълним и малко бяло, картината ни става завършена. Този изключително красив хол сякаш подканя към релакс и обещава блажени мигове.

[![Интериор на кухня](интериор-в-цветовете-на-есента/интериор-на-кухня.jpg)
### Интериор на **кухня**

Ако  харесвате естествените материали, лесно ще пренесете сезона у дома. Мебелите, имитиращи дърво, създават усещане за неподправеност и автентичност. Различните нюанси на кафявото разчупват помещението и същевременно създават хармоничност.

[![Мебели и обзавеждане на-хол](интериор-в-цветовете-на-есента/мебели-и-обзавеждане-на-хол.jpg)](http://acherno.bg/интериорен-дизайн/апартамент/канела-кардамон-и-ванилия/интериорен-дизайн.html)
### Мебели и обзавеждане на **хол**

Специфичен акцент в помещението може да бъде получен с поставянето на тъмен кант непосредствено под тавана. Той рамкира, контрастира и оформя едновременно. Особено добре се съчетава с дървена етажерка – за предпочитане с нетрадиционни форми. А какво по-подходящо за постигане на есенното настроение от плъзгаща врата-параван, осеяна с красиви сухи листа?

[![Интериор на спалня](интериор-в-цветовете-на-есента/интериор-на-спалня.jpg)](http://acherno.bg/интериорен-дизайн/апартамент/канела-кардамон-и-ванилия/интериорен-дизайн.html)
### Интериор на **спалня**

Да погледнем и към спалнята – светла,топла и приветлива. Отново сме избрали светло бежаво, бяло, няколко нюанса кафяво. Сякаш си заровил крака в пътечката от паднали листа и се радваш на слънчевите петна, пробили облаците. Уютно и красиво, нали?

[![Интериор на хол](интериор-в-цветовете-на-есента/интериор-на-хол.jpg)](http://acherno.bg/интериорен-дизайн/апартамент/канела-кардамон-и-ванилия/интериорен-дизайн.html)
### Интериор на **хол**

Помислили сме и за онези от вас, които са носталгично настроени и не пускат лятото да си отиде. Свежото оранжево ще съхрани спомена за юлското слънце, за плажа и за любимия коктейл. За да ви е топло в душата и да се чувствате заредени с лъчи.

### **Бихте ли си обзавели дома в цветовете на есента? Кой дизайн заплени вас?** ###