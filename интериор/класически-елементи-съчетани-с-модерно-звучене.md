---
layout: /blog/post.ect
title: 'Класически елементи, (с модерно звучене)'
description: 'Всеки проект, който изпълним, носи свое собствено усещане. Някои са ултра модерни, други носят уюта на класическия дом. Това е и настоящата ни задача – да запазим традиционното без да забравяме и малките удобства на съвременния интериор.'
date: 2012-07-26
author: Радослава Ставракова
legacy: 'http://www.interiorendizain.com/2012/07/blog-post_26.html'
images:
  -
    url: 'http://hub.acherno.com/svn/don-kihot/Facebook/24_h.jpg'
    file: 'класически-елементи-съчетани-с-модерно-звучене/интериор-на-всекидневна.jpg'
    tags: [livingroom]
  -
    url: 'http://hub.acherno.com/svn/don-kihot/Facebook/22-h.jpg'
    file: 'класически-елементи-съчетани-с-модерно-звучене/мебели-и-обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/don-kihot/Site/3D/10_fin.jpg'
    file: 'класически-елементи-съчетани-с-модерно-звучене/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/don-kihot/Facebook/36-a.jpg'
    file: 'класически-елементи-съчетани-с-модерно-звучене/интериор-на-антре.jpg'
    tags: [other]
tags: [private, modernclassic, bedroom, kitchen, other, livingroom]
featured: true
---
## **Модерна класика** с ренесансов оттенък
Всеки проект, който изпълним, носи свое собствено усещане. Някои са ултра модерни, други носят уюта на класическия дом. Това е и настоящата ни задача – да запазим традиционното без да забравяме и малките удобства на съвременния интериор.

[![Интериор на всекидневна](класически-елементи-съчетани-с-модерно-звучене/интериор-на-всекидневна.jpg)](http://acherno.bg/интериорен-дизайн/апартамент/дон-кихот/обзавеждане.html)
### Интериор на **всекидневна**

Може би най-впечатляващото помещение в целия апартамент е всекидневната. Огромните френски прозорци, камината и удобната мека мебел, създават уникална атмосфера. Малкият плот непосредствено до телевизора може да се превърне в кабинет, достатъчен за поставянето на лаптоп и отмятането на някоя и друга служебна задача. Лавицата, която свързва камината и прилежащата стена, е идеална за поставянето на семейните снимки, а коженото кресло близо до огъня предразполага към любимата книга.

[![Мебели и обзавеждане на кухня](класически-елементи-съчетани-с-модерно-звучене/мебели-и-обзавеждане-на-кухня.jpg)](http://acherno.bg/интериорен-дизайн/апартамент/дон-кихот/обзавеждане.html)
### Мебели и обзавеждане на **кухня**

Преходното помещение прелива в прекрасна кухня и трапезария, издържани в бяло. Скритото осветление на тавана е допълнено от лампи над масата за хранене, а нестандартния лампион привнася нотка на закачливост в строгия интериор. Островът в кухнята е не само удобно място за приготвяне на храната, но кошниците отдолу могат да поберат куп необходими уреди и  готварски принадлежности, а благодарение на столовете може да бъде използван и като бар.

[![Интериорен дизайн на спалня](класически-елементи-съчетани-с-модерно-звучене/интериорен-дизайн-на-спалня.jpg)](http://acherno.bg/интериорен-дизайн/апартамент/дон-кихот/обзавеждане.html)
### Интериорен дизайн на **спалня**

За спалнята избрахме класическата комбинация от бяло и черно. Изчистено и непретенциозно, разчупено от пердетата от органза и подходящ килим. В най-личната стая остана място и за синтезатора, за да може бъдещия маестро да се чувства спокоен и креативен.

[![Интериор на антре](класически-елементи-съчетани-с-модерно-звучене/интериор-на-антре.jpg)](http://acherno.bg/интериорен-дизайн/апартамент/дон-кихот/обзавеждане.html)
### Интериор на **антре**

И ето едно антре, което привлича погледа със своята семплост, но същевременно е много функционално и атрактивно. За разлика от малките коридори, приютили гардероб и шкаф за обувки, тук постигнахме уют и носталгична нотка. За акцент поставихме раздвижена закачалка, а допълнителните рафтове над гардероба могат да поберат голяма част от обувките и  чантите на нашата домакиня.