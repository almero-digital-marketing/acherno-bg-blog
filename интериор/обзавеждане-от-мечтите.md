---
layout: /blog/post.ect
title: 'Съвременни мебели и (обзавеждане от мечтите)'
description: 'Създадохме проект за реконструкция на жилище в светли пастелни нюанси, които са като извадени от мечтите. Цветовете, в които е обзаведен апартаментът, внасят свежа нотка в съвременния интериор, влияят положително на настроението и създават атмосфера на домашен уют. Заедно със собствениците избрахме мебели с елегантен модерен дизайн, за да изпълним пространството с живот и да направим по-лек всеки път, започващ от прага на дома.'
author: Изабел Йорданова
cover: 'http://hub.acherno.com/svn/kato-na-san/Site/3D/01-h-F.bmp'
date: 2016-03-24
firstPage: true
tags: [private, modernclassic]
---
## **Интериор на апартамент** в пастелни тонове
Създадохме проект за реконструкция на жилище в светли пастелни нюанси, които са като извадени от мечтите. Цветовете, в които е обзаведен апартаментът, внасят свежа нотка в съвременния интериор, влияят положително на настроението и създават атмосфера на домашен уют. Заедно със собствениците избрахме мебели с елегантен модерен дизайн, за да изпълним пространството с живот и да направим по-лек всеки път, започващ от прага на дома.

[panorama href="/панорами/като-насън/хол-1.yml"]

Всекидневната е светла и приветлива. Цветовете са нежни и близки до натуралните, преобладават бяло и много бледо прасковено. Подовото покритие е ламиниран паркет. Част от тавана е окачена, боядисана с латекс в бледо прасковено, използван и за обработката на стените, и са монтирани луни. В долната част на стените е поставена ламперия в бяло. Светлината, идваща от луните, е мека и приятна. Добавихме и две осветителни тела с интересен дизайн с множество стъклени сфери. Всички шкафове, рафтове и етажерки са изработени от МДФ и боядисани с полиуретанова боя в бяло.

[image url="http://hub.acherno.com/svn/kato-na-san/Site/3D/04-h-F.bmp" tags="livingroom" title="Вътрешен дизайн на всекидневна"]
### Вътрешен дизайн на **всекидневна**

Холният ъгъл е тапициран с дамаска в сиво-бежово. Добавихме декоративни възглавнички в бледозелено, кореспондиращи с връзките на плътните завеси и с част от шарките по килима. Предвидихме нуждите на семейството и организирахме пространството така, че да бъде максимално функционално. Всички шкафове във всекидневната имат конкретно предназначение.

[image url="http://hub.acherno.com/svn/kato-na-san/Site/3D/02-h-F.bmp" tags="kitchen" title="Мебели и обзавеждане на трапезария"]
### Мебели и обзавеждане на **трапезария**

Кухнята и трапезарията са интегрална част от всекидневната в нежни пастелни тонове. Избрахме трапезна маса от МДФ и лакобел, с овална форма, постигната благодарение на изящните извити линии на ръбовете. Комбинирахме я с шест удобни стола в бежово и бледозелено. Поставихме други два стола пред своеобразния бар, който играе и роля на преход между зоните на кухнята и трапезарията.

[image url="http://hub.acherno.com/svn/kato-na-san/Site/3D/03-h-F.bmp" tags="kitchen" title="Интериорен дизайн на кухня"]
### Интериорен дизайн на **кухня**

Кухненските шкафове са с изчистен дизайн и са разположени П-образно. Изработени са от МДФ и са във ванилов цвят. Кухненският гръб представлява комбинация от плочки, които напомнят пачуърк. Плотът и цокълът са направени от технически камък. Под горния ред кухненски шкафове поставихме LED лента, която осигурява допълнителна светлина, така необходима в кухнята. Електроуредите са вградени.

-   ### Интериор на **коридор**
    [image url="http://hub.acherno.com/svn/kato-na-san/Site/3D/05-k-F.bmp" tags="other" title="Интериор на коридор"]
-   ### Дизайн на **коридор**
    [image url="http://hub.acherno.com/svn/kato-na-san/Site/3D/06-k-F.bmp" tags="other" title="Дизайн на коридор"]

Дизайнът на коридора показва гостоприемство. Таванът е бял, окачен по края, а подът е покрит със сиви плочки, имитиращи паркет. Стените са боядисани в сиво. Закачалката и шкафовете са във ванилово бяло. В коридора се намира и сервизният шкаф, който скрива пералнята и сушилнята от погледа. Част от него е с щора от плат.

[image url="http://hub.acherno.com/svn/kato-na-san/Site/3D/07-d-F.jpg" tags="other" title="Обзавеждане на дрешник"]
### Обзавеждане на **дрешник**

Ползата на дрешника за реда вкъщи е безспорна. За да са в унисон с цялостната концепция за интериорен дизайн на жилището, мебелите тук са боядисани в бяло. Разпределението на пространството е рационално – това прави подреждането лесно, а откриването на търсената дреха – бързо.

[panorama href="/панорами/като-насън/спалня.yml"]

Цвят, който перфектно пасва на тенденцията за обзавеждане на жилището в нежни пастелни цветове, е бледолилавото. То е в центъра на вниманието в спалнята. Таванът е окачен по края, а в центъра му има осветително тяло с дизайн, включващ флорални мотиви. Настилката е ламиниран паркет. Стените са обработени с латекс в бледолилаво – роднина на цвета на ириса. Всички мебели са изработени от МДФ. Леглото е изцяло тапицирано с дамаска в нюанс шампанско. Това е и цветът на по-плътните завеси. Гардеробът, шкафовете, нощните шкафчета са боядисани с полиуретанова боя в бяло. Гардеробът е с огледални врати и с вътрешно осветление.

-   ### Интериорен дизайн на **баня**
    [image url="http://hub.acherno.com/svn/kato-na-san/Site/3D/11-b-s-F.bmp" tags="bathroom" title="Интериорен дизайн на баня"]
-   ### Вътрешен дизайн на **баня**
    [image url="http://hub.acherno.com/svn/kato-na-san/Site/3D/12-b-s-F.bmp" tags="bathroom" title="Вътрешен дизайн на баня"]
-   ### Мебели и обзавеждане на **баня**
    [image url="http://hub.acherno.com/svn/kato-na-san/Site/3D/13-b-s-F.bmp" tags="bathroom" title="Мебели и обзавеждане на баня"]

Когато става дума за свежест, трябва да обърнем внимание на зелената гама. Зеленото е водещ цвят в банята към спалнята. Подовите плочки имитират паркет. Стенните плочки са комбинация от три цвята: наситенозелено, шампанско и тъмнолилаво. Бърз душ или отпускаща вана след работа – обстановката предразполага към спокойствие. Допълнителен уют внасят декоративните ниши, постигнати чрез изграждане на предстенни обшивки от гипсокартон. Мивката е монтирана под плот от технически камък.

-   ### Мебели и дизайн на **баня**
    [image url="http://hub.acherno.com/svn/kato-na-san/Site/3D/14-b-F.bmp" tags="bathroom" title="Мебели и дизайн на баня"]
-   ### Интериор на **баня**
    [image url="http://hub.acherno.com/svn/kato-na-san/Site/3D/15-b-F.bmp" tags="bathroom" title="Интериор на баня"]

Основният цвят в детската баня също е зелен, но по-ярък. Подът и част от стенните плочки са в ябълково зелено, друга част – в бяло. Някои плочки са декоративни – изобразяват симпатични разноцветни птичета. Шкафовете в двете бани са от ПВЦ.