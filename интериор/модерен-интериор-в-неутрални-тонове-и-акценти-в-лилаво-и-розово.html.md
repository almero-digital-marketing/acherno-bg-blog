---
layout: blogpost
title: '(Интериор в неутрални тонове) и акценти в лилаво и розово'
description: 'Във все още студената част от годината ви предлагаме да се насладите на пролетта, нахлула в кокетен апартамент, проектът за чиято реконструкция е наше делo. Постарахме се с внимание и умереност да поставим цветни акценти в една монохромна среда – нюанси в модерния интериор на жилището, вдъхновени от люлякови храсти и лалета като от типично холандски пейзаж. В резултат постигнахме завършен в стилово отношение, елегантен апартамент, в който красотата и удобството се допълват взаимно.'
date: 2015-01-27
cover: 'http://hub.acherno.com/svn/gradski/Site/3D/2.02-h_f.jpg'
images:
  -
    url: 'http://hub.acherno.com/svn/gradski/Site/3D/2.02-h_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/gradski/Site/3D/2.01-h_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/вътрешен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/gradski/Site/3D/2.04-h_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/интериор-на-хол.jpg'
    tags: [livingroom]
  -
    url: 'http://hub.acherno.com/svn/gradski/Site/3D/2.03-h_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/мебели-и-обзавеждане-хол.jpg'
    tags: [livingroom]
  -
    url: 'http://hub.acherno.com/svn/gradski/Site/3D/3.01-k_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/интериор-на-антре.jpg'
    tags: [other]
  -
    url: 'http://hub.acherno.com/svn/gradski/Site/3D/3.02-k_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/интериорен-дизайн-на-антре.jpg'
    tags: [other]
  -
    url: 'http://hub.acherno.com/svn/gradski/Site/3D/3.03-k_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/вътрешен-дизайн-на-антре.jpg'
    tags: [other]
  -
    url: 'http://hub.acherno.com/svn/gradski/Site/3D/4.01-s_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/gradski/Site/3D/4.02-s_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/интериор-на-спалня.jpg'
    tags: [bedroom]
  -
    url: 'http://hub.acherno.com/svn/gradski/Site/3D/4.03-s_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/gradski/Site/3D/1.02-b_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/вътрешен-дизайн-на-баня.jpg'
    tags: [bathroom]
  -
    url: 'http://hub.acherno.com/svn/gradski/Site/3D/1.01-b_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/интериор-на-баня.jpg'
    tags: [bathroom]
  -
    url: 'http://hub.acherno.com/svn/gradski/Site/3D/1.03-b_f.jpg'
    file: 'модерен-интериор-в-неутрални-тонове-и-акценти-в-лилаво-и-розово/обзавеждане-на-баня.jpg'
    tags: [bathroom]
tags: [private, contemporary, livingroom, kitchen, bathroom, bedroom, other]
---
## **Интериор в лилаво**, вдъхновен от цветовете на разцъфнала пролет
Във все още студената част от годината ви предлагаме да се насладите на пролетта, нахлула в кокетен апартамент, проектът за чиято реконструкция е наше дело. Чрез него ви напомняме за наближаващия сезон на възраждането на природата, на светлината, на по-дългите дни, на цветята, на доброто настроение и положителните емоции. Постарахме се с внимание и умереност да поставим цветни акценти в една монохромна среда – нюанси в модерния интериор на жилището, вдъхновени от люлякови храсти и лалета като от типично холандски пейзаж. В резултат постигнахме завършен в стилово отношение, елегантен апартамент, в който красотата и удобството се допълват взаимно. 

Както в повечето градски апартаменти, в които тенденцията е да се пести място и да се оптимизира всяко кътче от пространството, така и тук кухнята, трапезарията и холът са само условно разделени в рамките на по-голямо общо помещение. Средата е бяла, а акцентите са в наситено тъмнолилаво. 

![Интериорен дизайн на кухня](модерен-интериор-в-неутрални-тонове-и-акценти-в-лилаво-и-розово/интериорен-дизайн-на-кухня.jpg)
### Интериорен дизайн на **кухня**

В кухнята стратегията ни беше да усвоим всяка точка от пространството и да я направим използваема. Очертахме условните граници на кухнята чрез промяната в покритието на пода – от ламинат към плочки, и чрез окачения таван, боядисан с латекс в наситенолилаво. Над разположените П-образно шкафове в бяло и тъмносиво поставихме светлини тип луна, а над тази част от тях, която играе ролята на преграда между кухнята и дневната и която спокойно може да се използва като остров, поставихме две висящи лампи в черно – същите като онези в трапезарията. Всички уреди, включително хладилникът, са вградени. Кухненският плот е изработен от технически камък. Кухненският гръб е прецизно изпълнен принт върху лакобел. Изображението представя съвременен урбанистичен пейзаж по свечеряване, когато уличните и жилищни светлини в далечината вече са включени, а небето над тях е лилаво,– също като детайлите, поставени на фокус в това помещение.

![Вътрешен дизайн на трапезария](модерен-интериор-в-неутрални-тонове-и-акценти-в-лилаво-и-розово/вътрешен-дизайн-на-трапезария.jpg)
### Вътрешен дизайн на **трапезария**

Трапезарията е малка: състои се от квадратна маса от ПДЧ в бяло и три стола с модерен дизайн, включващ тапицерия от изкуствена кожа и метални крака. Тази комбинация от мебели е разположена върху настилка от бял ламиниран паркет, покрит с тъмен графитен килим с дълга нишка, непосредствено до прозореца, декориран чрез деликатно тънко бяло перде и тъмнолилави завеси с дължина до пода. От тавана, точно над масата се спускат две лампи в черно, висящи ниско над мебелите. 

![Интериор на хол](модерен-интериор-в-неутрални-тонове-и-акценти-в-лилаво-и-розово/интериор-на-хол.jpg)
### Интериор на **хол**

Холът в жилището не е цялостен, площта му е пресечена от малката трапезария. Заключена между трапезарията и кухнята е онази част от хола, към която спадат телевизорът и минисекцията, съставена от отделни модули (с вратички или без) в черно и бяло, ефектно осветени с LED светлини в бледолилаво. 

![Мебели и обзавеждане на хол](модерен-интериор-в-неутрални-тонове-и-акценти-в-лилаво-и-розово/мебели-и-обзавеждане-хол.jpg)
### Мебели и обзавеждане на **хол**
   
От другата страна на помещението са ъгловият диван, тапициран с дамаска в тъмен графит и декориран с възглавнички в същия цвят и, разбира се, в лилаво. Холната масичка с модерен дизайн в бяло е изработена от ПДЧ. Таванът в тази част от стаята е продължение на тъмнолилавия окачен таван в кухнята. Част от стената е в същия наситен цвят.С цел внасяне на повече уют и разчупване на линията покрихме стената над дивана с тапет, имитиращ каменна декорация.

-   ### Интериор на **антре**
    ![Интериор на антре](модерен-интериор-в-неутрални-тонове-и-акценти-в-лилаво-и-розово/интериор-на-антре.jpg)
-   ### Интериорен дизайн на **антре**
    ![Интериорен дизайн на антре](модерен-интериор-в-неутрални-тонове-и-акценти-в-лилаво-и-розово/интериорен-дизайн-на-антре.jpg)
-   ### Вътрешен дизайн на **антре**
    ![Вътрешен дизайн на антре](модерен-интериор-в-неутрални-тонове-и-акценти-в-лилаво-и-розово/вътрешен-дизайн-на-антре.jpg)

С подобен тапет на този в хола покрихме една от стените в коридора. И тук целта е имитация на каменна декорация. Срещуположната стена и таванът са бели. Подът е с плочки в светлосиво. На бялата стена монтирахме огледало и няколко шкафа от ПДЧ, боядисани с бяла полиуретанова боя с гланц. На фона на тапета от другата страна добавихме красив триптих със залез над морето с много лилави оттенъци в небето. Допълнително осветихме трите платна, придавайки им особено сияние и насочвайки вниманието към тях.

![Обзавеждане на спалня](модерен-интериор-в-неутрални-тонове-и-акценти-в-лилаво-и-розово/обзавеждане-на-спалня.jpg)
### Обзавеждане на **спалня**

В спалнята продължаваме да се придържахме към лилавия цвят като основен акцент в този дом. Таванът е окачен и боядисан в наситенолилаво по края. Люляковият нюанс се спуска и по една от стените, за да я оцвети изцяло. Това е стената срещу спалнята, която декорирахме с няколко рафта в бяло и мотивиращ надпис до тях. Някъде помежду им е телевизорът. Стената над леглото покрихме със зрелищен фототапет, представящ макро изображение на няколко пролетни цветя в лилаво-розово – образ от приказния свят на сънищата. През френските прозорци в стаята влиза много естествена светлина. Количеството й се регулира чрез бели пердета и тъмносиви завеси, спиращи външните погледи. 

-   ### Интериорен дизайн на **спалня**
    ![Интериорен дизайн на спалня](модерен-интериор-в-неутрални-тонове-и-акценти-в-лилаво-и-розово/интериор-на-спалня.jpg)
-   ### Интериор на **спалня**
    ![Интериор на спалня](модерен-интериор-в-неутрални-тонове-и-акценти-в-лилаво-и-розово/интериорен-дизайн-на-спалня.jpg)

Леглото е високо и удобно. Изработено е от ПДЧ и е тапицирано с изкуствена кожа. От двете му страни вместо нощни шкафчета стоят съответно писалище и масичка с оригинален модерен дизайн с бяло гланцово покритие. Стаята разполага и с четирикрилен гардероб в бяло и тъмнографитено.

![Вътрешен дизайн на баня](модерен-интериор-в-неутрални-тонове-и-акценти-в-лилаво-и-розово/вътрешен-дизайн-на-баня.jpg)
### Вътрешен дизайн на **баня**

Още при първата си среща с подобна баня ще се убедите, че атмосферата й предразполага към релакс. Избрахме естествени тонове – кафяво и бежово. Топлите цветове на плочките, осигуряващи усещане за пълен покой, допълнихме с декоративни плочки, изобразяващи комбинация от предмети, свързани с представата за отдих в приятна и някак екзотична среда: ароматни свещи, камъни за масаж, морски звезди. 

-   ### Обзавежадане на **баня**
    ![Обзавеждане на баня](модерен-интериор-в-неутрални-тонове-и-акценти-в-лилаво-и-розово/обзавеждане-на-баня.jpg)
-   ### Интериор на **баня**
    ![Интериор на баня](модерен-интериор-в-неутрални-тонове-и-акценти-в-лилаво-и-розово/интериор-на-баня.jpg)

Душ-кабината е обособена чрез стъклена преграда. За повече уют в нея създадохме няколко ниши в стената. Избрахме санитария в бяло и ПВЦ шкафове в бяло и кафяво.