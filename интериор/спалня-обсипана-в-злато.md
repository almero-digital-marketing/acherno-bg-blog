---
layout: /blog/post.ect
title: 'Спалня (обсипана в злато)'
description: 'В бяло или обсипано в жълто злато, спалнята е едно златно кътче в нашия дом, където релаксираме, почиваме пълноценно и се зареждаме с нови сили. Спалнята може да бъде всякаква, едни я предпочитат в тъмни цветове с плътни завеси предразполагаща към дълбок сън, а други си я представят цялата розова или бледо синя, защото свързват спалнята с нежността на тези два цвята. По смелите я искат в червено, а има и такива, които си я представят цялата обсипана в злато. Ето няколко предложения за спалня в бяло и жълто злато.'
date: 2012-07-03
author: Радослава Ставракова
legacy: 'http://www.interiorendizain.com/2012/07/blog-post.html'
images:
  -
    url: 'http://hub.acherno.com/svn/simfoniq-v-bqlo-i-zlato/Site/3D/07-s-f.bmp'
    file: 'спалня-обсипана-в-злато/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/tavanite/Site/3D/05A-s_f.jpg'
    file: 'спалня-обсипана-в-злато/обзавеждане-на-спалня.jpg'
    tags: [bedroom]
  -
    url: 'http://hub.acherno.com/svn/kosite-na-venera/Facebook/10-s.jpg'
    file: 'спалня-обсипана-в-злато/интериор-на-спалня.jpg'
    tags: [bedroom]
  -
    url: 'http://hub.acherno.com/svn/portokalovo-sladko/Facebook/09.6-s.jpg'
    file: 'спалня-обсипана-в-злато/интериорен-дизайн-на-спалня.jpg'
    tags: [bedroom]
tags: [private, modern, bedroom]
---
## **Интериор на спални** в бяло и златно
В бяло или обсипано в жълто злато, спалнята е едно златно кътче в нашия дом, където релаксираме, почиваме пълноценно и се зареждаме с нови сили. Спалнята може да бъде всякаква, едни я предпочитат в тъмни цветове с плътни завеси предразполагаща към дълбок сън, а други си я представят цялата розова или бледо синя, защото свързват спалнята с нежността на тези два цвята. По смелите я искат в червено, а има и такива, които си я представят цялата обсипана в злато. Ето няколко предложения за спалня в бяло и жълто злато.

![Интериорен дизайн на спалня](спалня-обсипана-в-злато/вътрешен-дизайн-на-спалня.jpg)
### Интериорен дизайн на **спалня**

За любителите и на бялото и жълтото злато имаме предложение, което включва по малко и от двете. Стената над леглото е в златист тапет с декорации, които наподобяват цвят на бяло злато. Осветлението, което се спуска е съвсем приглушено, само да акцентира и без да натрапва с присъствието си. И за да е в тон, същият разкош се повтаря и в банята, която се вижда от спалнята през стъклото което ги разделя.

![Обзавеждане на спалня](спалня-обсипана-в-злато/обзавеждане-на-спалня.jpg)
### Обзавеждане на **спалня**

Това предложение е за спалня в светло бежово с лек златист нюанс. Основата и таблата над леглото са тапицирани с дамаска, която придава на спалнята допълнителен разкош и усещане за комфорт. Спалнята, килима, стените всичко е в един цвят - бяло злато. За да изпъкне още повече светлият цвят контрастирахме с по-тъмен паркет, окачен таван в кафяво и тапет, който да обединява тъмния и светъл цвят.

![Интериор на спалня](спалня-обсипана-в-злато/интериор-на-спалня.jpg)
### Интериор на **спалня**

Следващото предложение е за спалня обсипана в жълто злато. При нея спалнята и голяма част от стаята са в бял цвят. Тук акцента пада на стената над леглото, която е със златист релефен тапет, чийто блясък се подсилва от малки лунички вградени в малки кафяви шкафчета над леглото. Тук всеки цвят си акомпанира с нещо в стаята. Кафявия паркет с кафявите шкафчета, белите стени се прегръщат с бялата спалня, а златистата стена блести и внася слънчево настроение в стаята.

![Интериорен дизайн на спалня](спалня-обсипана-в-злато/интериорен-дизайн-на-спалня.jpg)
### Интериорен дизайн на **спалня**

И ако на някой златистото му е малко, то имаме предложение и за повече. При този проект отново има стена в златисто, но за да изглежда още по-пищно използвахме специална мазилка, която да предаде по-голям релеф на стената. И за да е в пълния си блясък, дискретно я осветихме с малки лунички вградени в окачен таван над леглото. Златният ефект тук се допълваше още повече с обзавеждането на стаята - спалнята и гардероба.