---
layout: /blog/post.ect
title: '(Личен стил, макове) и модерна класика'
description: 'Когато обичате нещо, вие искате то да е максимално близо, да прекарвате времето си в атмосфера, която ви напомня за него, и да се чувствате добре. По тази причина, заради интересите и пристрастията се раждат любимите мотиви, които намират място в интериора на множество домове, обзаведени с индивидуален почерк. Лайтмотивът в този модерен апартамент с класически елементи са маковете от всякакъв вид, с различни форми и размери. Домът е осеян с цветове на макове, най-често аленочервени. Мотивът е пресъздаден в предметите на изкуството, в килима, в завесите и в другите видове текстил, като служи за главен акцент в една иначе балансирана среда, обзаведена сдържано.'
author: Изабел Йорданова
date: 2016-02-19
firstPage: true
tags: [private, contemporary]
---
## **Модерен интериор** с класически елементи и флорални акценти
Когато обичате нещо, вие искате то да е максимално близо, да прекарвате времето си в атмосфера, която ви напомня за него, и да се чувствате добре. По тази причина, заради интересите и пристрастията се раждат любимите мотиви, които намират място в интериора на множество домове, обзаведени с индивидуален почерк. Лайтмотивът в този модерен апартамент с класически елементи са маковете от всякакъв вид, с различни форми и размери. Домът е осеян с цветове на макове, най-често аленочервени. Мотивът е пресъздаден в предметите на изкуството, в килима, в завесите и в другите видове текстил, като служи за главен акцент в една иначе балансирана среда, обзаведена сдържано.

[panorama href="/панорами/мак/всекидневна.yml"]

Интериорът на голямото отворено пространство на всекидневната, събиращо хол, трапезария и кухня, е едновременно смел и хармоничен. За основа са взети елементи от класическия стил в дизайна. Надграждането се извършва чрез персонализация. Фоновите цветове са неутрални. Таванът и стените са обработени с латекс в бяло. Декоративните греди от масив по тавана, имитиращи гредоред, придават на помещението особен чар и характерен рустикален вид. От тавана се спуска полилей в класически стил. По една от стените са поставени декоративни тухли в керемиденочервено. Подовата настилка е естествен паркет, реден на квадрати. Мебелите са изработени от МДФ. Библиотеката и шкафът под телевизора са с класически дизайн в бяло. Трите маси – трапезна, холна и помощна, са покрити с един и същи цвят фурнир.

-   ### Интериорен дизайн на **всекидневна**
    [image url="http://hub.acherno.com/svn/mak/Site/3D/02-h-F.jpg" tags="livingroom" title="Интериорен дизайн на всекидневна"]
-   ### Вътрешен дизайн на **всекидневна**
    [image url="http://hub.acherno.com/svn/mak/Site/3D/03-h-F.jpg" tags="livingroom" title="Вътрешен дизайн на всекидневна" cover=1]

Спряхме се на елегантна комбинация от тънки, почти прозрачни и деликатни завеси, от една страна, и по-плътни завеси с макове, от друга. Нищо, че през прозореца не се виждат мечтаните юнски поля с цъфтящи аленочервени макове. За сметка на това, подобни картини можете да видите на стените. Всички изображения в дома са създадени в този дух на радост от живота и в чест на енергията, която ярките цветове носят. Макове, лалета, цветни градини, типично холандски пейзажи. Диванът, тапициран с дамаска в изключително блед нюанс на сиво-бежовото, е съживен от декоративни възглавнички в свежо зелено и туширано червено. Килимът под холната маса представлява букет от стилизирани макове.

[image url="http://hub.acherno.com/svn/mak/Site/3D/01-h-F.jpg" tags="kitchen" title="Мебели в трапезария"]
### Мебели в **трапезария**

Премислихме детайлите в трапезарията, защото неподправеният личен стил и безусловният комфорт са важни и за храненето. Заедно с домакините се спряхме на голяма трапезна маса, изработена от МДФ фурнир, и на четири стола, тапицирани с красива светла дамаска, не по-малко удобни от кресла. Обстановката наоколо предразполага не просто да се нахраните, а да се насладите на ястията, приготвени с любов.

[image url="http://hub.acherno.com/svn/mak/Site/3D/04-h-F.jpg" tags="kitchen" title="Обзавеждане на кухня"]
### Обзавеждане на **кухня**

В кухнята царят хармония и чистота. Таванът е окачен. Осветлението, идващо от луните, е нежно и същевременно може да бъде достатъчно силно, за да осигури светлина и за най-сложните кулинарни операции. Мебелите са изработени от МДФ и покрити с полиуретанова боя в бяло. Монтирани са на две срещуположни стени. Стремежът тук беше оптимално да оползотворим всяко кътче от пространството. Проектът за кухненски шкафове е изготвен според индивидуалните предпочитания и нужди на нашите клиенти. Всеки вграден уред, всяко чекмедже и дръжка са на точното място.

[image url="http://hub.acherno.com/svn/mak/Site/3D/05-h-F.jpg" tags="kitchen" title="Интериор на кухня"]
### Интериор на **кухня**

Има открити рафтове и шкафове с врати, с или без стъкло. Стилът може да бъде определен като съвременна класика. За гръб на кухнята бяха избрани плочки, имитиращи тухли – по-голямата част от тях са бели, а за разнообразие поставихме няколко плочки в бежово и в кафяво. Плотът е направен от технически камък в светлобежово – цвят, подхождащ на белите шкафове. Лайтмотивът в дома е пресъздаден чрез десена на римските щори – нацъфтели аленочервени макове.

[panorama href="/панорами/мак/спалня.yml"]

В най-личното пространство за всеки – спалнята, където в най-голяма степен можем да си позволим свобода на изразяването, лайтмотивът с маковете има абсолютна доминация. Аленочервеният цвят е омекотен и на места е в по-скоро коралови нюанси. Стената зад спалнята е обработена с подобен нюанс латекс и е в ролята на фон на стилизирани изображения на макове.

-   ### Вътрешен дизайн на **спалня**
    [image url="http://hub.acherno.com/svn/mak/Site/3D/07-s-F.bmp" tags="bedroom" title="Вътрешен дизайн на спалня"]
-   ### Обзавеждане на **спалня**
    [image url="http://hub.acherno.com/svn/mak/Site/3D/06-sF.bmp" tags="bedroom" title="Обзавеждане на спалня"]

Подовата настилка е естествен паркет. Осветлението на тавана е монтирано в окачената му част от гипсокартон по края. Голямото легло, гардеробът с плъзгащи се врати, комодът, нощните шкафчета и стенните рафтове са изработени от МДФ с комбинирано покритие – полиуретанова боя в бяло и фурнир. По-малките изображения до вратата на стаята са с флорална тематика.

-   ### Интериор на **детска стая**
    [image url="http://hub.acherno.com/svn/mak/Site/3D/09-d-F.bmp" tags="nursery" title="Интериор на детска стая"]
-   ### Вътрешен дизайн на **детска стая**
    [image url="http://hub.acherno.com/svn/mak/Site/3D/08-d-F.bmp" tags="nursery" title="Вътрешен дизайн на детска стая"]

На една от стените в детската стая поставихме стикер с подробна карта на света. Децата, особено не съвсем невръстните деца, също мечтаят за пътешествия, както и за приключения в далечни земи. Всеки млад изследовател има нужда от хоризонт, според който да създаде своя гениален план за действие.

[panorama href="/панорами/мак/детска-стая.yml"]

Останалите стени и таванът са обработени с латекс в бяло. Има скрито осветление в окачената крайна част от тавана. Мебелите – легло, гардероб, етажерки, бюро, са изработени от МДФ, като покритието им представлява съчетание от фурнир и полиуретанова боя в бяло. Леглото е изцяло тапицирано с дамаска в бяло, бежово и кафяво. Избраният текстил за спалня акцентира на сините елементи и отлично се съчетава с водата на географската карта.

-   ### Обзавеждане на **коридор**
    [image url="http://hub.acherno.com/svn/mak/Site/3D/10-k-F.jpg" tags="other" title="Обзавеждане на коридор"]
-   ### Мебели в **коридор**
    [image url="http://hub.acherno.com/svn/mak/Site/3D/11-k-F.jpg" tags="other" title="Мебели в коридор"]

Коридорът е помещението в дома, което е обзаведено най-пестеливо и в което липсват ярки цветове. Таванът е окачен. Светлината е премерена. Стените са обработени с латекс в бяло. И тук подът е покрит с естествен паркет, реден на квадрати. Мебелите за съхранение на дрехи, обувки и вещи са с изчистен, стилен дизайн . Материалът, от който са направени, е МДФ, обработен с бяла полиуретанова боя.

-   ### Вътрешен дизайн на **коридор**
    [image url="http://hub.acherno.com/svn/mak/Site/3D/12-k-F.jpg" tags="other" title="Вътрешен дизайн на коридор"]
-   ### Интериорен дизайн на **коридор**
    [image url="http://hub.acherno.com/svn/mak/Site/3D/13-k-F.jpg" tags="other" title="Интериорен дизайн на коридор"]

Единствените по-ярки цветове, които присъстват в коридора, са цветовете на изображенията по стените. Те са обединени от обща тема – венециански пейзажи. Обърнато е внимание и на най-малките подробности по мебелите, например на дизайна на дръжките в златисто. В дрешника подовата настилка е плочки, имитиращи дърво. 

-   ### Интериорен дизайн на **баня**
    [image url="http://hub.acherno.com/svn/mak/Site/3D/14-b-F.jpg" tags="bathroom" title="Интериорен дизайн на баня"]
-   ### Обзавеждане на **баня**
    [image url="http://hub.acherno.com/svn/mak/Site/3D/15-b-F.jpg" tags="bathroom" title="Обзавеждане на баня"]
-   ### Вътрешен дизайн на **баня**
    [image url="http://hub.acherno.com/svn/mak/Site/3D/16-b-F.jpg" tags="bathroom" title="Вътрешен дизайн на баня"]

Банята, която проектирахме, е от онзи тип бани, които създават условия да се откъснете от всекидневието, да избягате от проблемите и да потънете в релаксиращо и обновяващо преживяване. За това допринасят използваните естествени цветове. Светлината е премерена и мека. Таванът, санитарията и шкафовете са в бяло.

[panorama href="/панорами/мак/баня.yml"]

Подовите плочки имитират дърво. Стенните плочки са в няколко цвята – пясъчен нюанс в бледо бежово-кафяво, както и два нюанса на синьото, единият от които е съчетан с мозаечни плочки в сребристо. Комбинацията в душ-зоната има красив и въздействащ ефект, напомнящ движение по повърхността на вода.