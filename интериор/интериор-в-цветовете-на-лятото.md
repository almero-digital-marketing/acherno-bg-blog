---
layout: /blog/post.ect
title: 'Интериор в (цветовете на лятото)'
description: 'Лятото – любим сезон на много хора. Топло, морско, наситено с хубави емоции – ясно защо винаги го чакаме с нетърпение. За да съхраним тези приятни моменти, решихме да създадем интериор с цветовете на лятото, за да може да ни е морско и топло през цялата година.'
date: 2012-03-12
legacy: 'http://www.interiorendizain.com/2012/03/blog-post_21.html'
images:
  -
    url: 'http://hub.acherno.com/svn/hartienite-lampi/Facebook/13-h.jpg'
    file: 'интериор-в-цветовете-на-лятото/интериорен-дизайн-на-всекидневна.jpg'
    tags: [contemporary, livingroom]
  -
    url: 'http://hub.acherno.com/svn/savana/Facebook/20-h.jpg'
    file: 'интериор-в-цветовете-на-лятото/интериор-на-тераса.jpg'
    tags: [contemporary, other]
  -
    url: 'http://hub.acherno.com/svn/paun/Facebook/18-h_f.jpg'
    file: 'интериор-в-цветовете-на-лятото/мебели-и-обзавеждане-на-всекидневна.jpg'
    tags: [contemporary, livingroom]
  -
    url: 'http://hub.acherno.com/svn/portokalov-sok/Facebook/41.jpg'
    file: 'интериор-в-цветовете-на-лятото/интериор-на-спалня.jpg'
    tags: [contemporary, bedroom]
tags: [private, contemporary, bedroom, livingroom, other]
---
## Летни **интериорни предложения**
Лятото – любим сезон на много хора. Топло, морско, наситено с хубави емоции – ясно защо винаги го чакаме с нетърпение. Море, коктейли с чадърчета, нощи край огъня: все неща, които не искаме да свършват. За да съхраним тези приятни моменти, решихме да създадем интериор с цветовете на лятото, за да може да ни е морско и топло през цялата година.

![Интериорен дизайн на всекидневна](интериор-в-цветовете-на-лятото/интериорен-дизайн-на-всекидневна.jpg)
### Интериорен дизайн на **всекидневна**

За целта подбрахме нежни светли цветове и много светлина, осигурена от големите прозорци и скритото осветление. Белите щори, напомнящи жалузите в любимия морско бар, допълват атмосферата. Преобладаващото бяло е умело комбинирано с приятно жълто, а за мебелите се спряхме на бежово и светло кафяво, за да съхранява копнежа по морето.

![Интериор на тераса](интериор-в-цветовете-на-лятото/интериор-на-тераса.jpg)
### Интериор на **тераса**

В сходна гама е и нашето предложение за тераса, усвоена към основното помещение. И тук щорите имат своята роля на красив акцент, но благодарение на тях се ограничават палещите лъчи на слънцето. Удобните възглавници в различни десени подканват към заслужена почивка и отпуснал се на тях сякаш чуваш вълните.

![Мебели и обзавеждане на всекидневна](интериор-в-цветовете-на-лятото/мебели-и-обзавеждане-на-всекидневна.jpg)
### Мебели и обзавеждане на **всекидневна**

А за онези, които се чудят как да обзаведат и изпъстрят всекидневната и кухнята – защо не се спрете на бледо зелено, допълнено от прасковено и бяло. Тъй като помещението е достатъчно голямо, спокойно може да се експериментира с различни колорни акценти. Плавното преливане на цветовете гарантира една красива хармония и напомня за тропически коктейл, гарниран с чадърче.

![Интериор на спалня](интериор-в-цветовете-на-лятото/интериор-на-спалня.jpg)
### Интериор на **спалня**

За стаята, гарантираща уединение и почивка, избрахме прекрасен оранжев нюанс. Сякаш застанахме зад бара, изстискахме узрелите портокали и разляхме с техния сок цялата стая. И получихме една светла, приветлива и свежа комбинация от цветове, която да съхрани спомена за слънчевите дни.

Светло, приятно и топло като галещите целувки на слънцето, свежестта на морския бриз и хубавите моменти, споделени с любимите хора.