---
layout: blogpost
title: 'Цветен и (светъл интериор)'
description: 'Дългите студени зимни дни са вече спомен, слънцето все по-често се показва, кокичетата махат с белите си камбанки и птичките се връщат у дома. Пролетта чука на вратата и на всички ни е топло на душите. Това оказа влияние и на идеите ни за интериор на този апартамент – слънчев и свеж.'
date: 2012-08-15
legacy: 'http://www.interiorendizain.com/2012/08/blog-post_15.html'
images:
  -
    url: 'http://hub.acherno.com/svn/cvetelistcheta/Facebook/39-h.jpg'
    file: 'цветен-и-светъл-интериор/интериорен-дизайн-на-всекидневна.jpg'
    tags: [livingroom]
  -
    url: 'http://hub.acherno.com/svn/cvetelistcheta/Facebook/37-h.jpg'
    file: 'цветен-и-светъл-интериор/вътрешен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/cvetelistcheta/Facebook/64-h.jpg'
    file: 'цветен-и-светъл-интериор/обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/cvetelistcheta/Facebook/23-s.jpg'
    file: 'цветен-и-светъл-интериор/интериорен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/cvetelistcheta/Facebook/87-b.jpg'
    file: 'цветен-и-светъл-интериор/интериор-на-баня.jpg'
    tags: [bathroom]
tags: [private, contemporary, bedroom, livingroom, bathroom, kitchen]
---
## **Цветен интериор** на апартамент
Дългите студени зимни дни са вече спомен, слънцето все по-често се показва, кокичетата махат с белите си камбанки и птичките се връщат у дома. Пролетта чука на вратата и на всички ни е топло на душите. Това оказа влияние и на идеите ни за интериор на този апартамент – слънчев и свеж. Цветята изпъстриха целия дом – промъкнаха се в кухнята, озариха спалнята, украсиха плочките в банята. Привнесоха пролетния дух, за да се чувстват клиентите ни пролетно през цялата година.

![Интериорен дизайн на всекидневна](цветен-и-светъл-интериор/интериорен-дизайн-на-всекидневна.jpg)
### Интериорен дизайн на **всекидневна**

Всекидневната, трапезарията и кухнята разположихме в едно общо просторно помещение. Спряхме се на свежи цветове, допълнени от скрито осветление зад окачените тавани и големи прозорци, за да пуснем слънцето да влезе. За акцент използвахме топлото червено, което се прокрадна във възглавниците на дивана, в тапицерията на кухненските столове и в красивата картина над меката мебел.

![Вътрешен дизайн на трапезария](цветен-и-светъл-интериор/вътрешен-дизайн-на-трапезария.jpg)
### Вътрешен дизайн на **трапезария**

Трапезарната част е преходна и загатва за съществуването на бокса, частично скрит зад допълнително издигната стена. Масата за хранене е в един стил с тази в хола – съчетание на дърво и стъклен плот.

![Обзавеждане на кухня](цветен-и-светъл-интериор/обзавеждане-на-кухня.jpg)
### Обзавеждане на **кухня**

За кухнята отделихме по-малко пространство, но функционалните плотове компенсират това и позволяват удобство при приготвяне на храната. Фризът в бледолилаво, изпъстрен с цветя, добави романтична пролетна нотка и освежи помещението.

![Интериорен дизайн на спалня](цветен-и-светъл-интериор/интериорен-дизайн-на-спалня.jpg)
### Интериорен дизайн на **спалня**

А за спалнята избрахме нежни орхидеи, които изрисувахме на стената над леглото и върху крилата на гардероба. Спуснахме от тавана две лампи, които да заместят обикновените нощни, добавихме и малко бюро, върху което може да се постави компютър или друга полезна вещ и рафтче за любимото четиво.

![Интериор на баня](цветен-и-светъл-интериор/интериор-на-баня.jpg)
### Интериор на **баня**

В банята избрахме дъх на люляк. Макар че не разполагахме с много пространство, вмъкнахме мивка с шкаф под нея, тоалетна в другия ъгъл и обособихме мястото за къпане, затворено зад стъклени страници, за да предотвратим намокрянето на цялото помещение.

Така създадохме една пролетна феерия, на която можеш да се наслаждаваш независимо от годишното време навън.