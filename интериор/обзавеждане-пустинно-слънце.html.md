---
layout: blogpost
title: 'Обзавеждане (Пустинно слънце)'
description: 'Този интериор е топъл, слънчев и напомня за Африка. Щорите в пясъчен цвят ограничават парещите лъчи, а възглавничките с анималистични елементи сякаш пренасят в шатрата на племенните ловци. Добавихме и няколко статуетки в африкански стил за подсилване на въздействието.'
date: 2011-07-04
legacy: 'http://www.interiorendizain.com/2011/07/blog-post.html'
images:
  -
    url: 'http://hub.acherno.com/svn/savana/Facebook/20-h.jpg'
    file: 'обзавеждане-пустинно-слънце/интериорен-дизайн-на-балкон.jpg'
    tags: [other]
  -
    url: 'http://hub.acherno.com/svn/savana/Facebook/24-h.jpg'
    file: 'обзавеждане-пустинно-слънце/интериор-на-всекидневна.jpg'
    tags: [livingroom]
  -
    url: 'http://hub.acherno.com/svn/savana/Facebook/25-h.jpg'
    file: 'обзавеждане-пустинно-слънце/мебели-и-обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/savana/Facebook/26-h.jpg'
    file: 'обзавеждане-пустинно-слънце/вътрешен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/savana/Facebook/04-a.jpg'
    file: 'обзавеждане-пустинно-слънце/интериор-на-антре.jpg'
    tags: [other]
tags: [private, contemporary, kitchen, livingroom, other]
featured: true
---
## **Модерен интериор** с африкански мотиви
Този интериор е топъл, слънчев и напомня за Африка. Щорите в пясъчен цвят ограничават парещите лъчи, а възглавничките с анималистични елементи сякаш пренасят в шатрата на племенните ловци. Добавихме и няколко статуетки в африкански стил за подсилване на въздействието.

![Интериорен дизайн на балкон](обзавеждане-пустинно-слънце/интериорен-дизайн-на-балкон.jpg)
### Интериорен дизайн на **балкон**

Основните цветове, които избрахме за това помещение, са екрю и тъмно кафяво – много естествени и същевременно приветливи. Използвахме ги и за трите части – остъклената тераса, хола и кухнята. Оградихме тавана с тъмен корниз, който да се откроява на останалия фон. За настилката се спряхме на ламинат в светъл нюанс.

![Интериор всекидневна](обзавеждане-пустинно-слънце/интериор-на-всекидневна.jpg)
### Интериор на **всекидневна**

На стената на дивана и прилежащата колона разположихме племето – уникални стикери в кафяво. Сякаш всеки момент ще изскочат и ще хукнат. Поставихме и нестандартна заоблена етажерка, удобна за снимки и книги.

Диванът е много шарен, но неговата задача е да разчупи стаята. Така получихме интересен акцент сред основните цветове. Шарен е и килимът, за да са в тон.

![Мебели и обзавеждане на кухня](обзавеждане-пустинно-слънце/мебели-и-обзавеждане-на-кухня.jpg)
### Мебели и обзавеждане на **кухня**

Кухнята е приютена в ъгъла на стаята. Поставихме допълнително вградено осветление и малък бар, на който да изпиеш питието си.

![Вътрещен дизайн на трапезария](обзавеждане-пустинно-слънце/вътрешен-дизайн-на-трапезария.jpg)
### Вътрешен дизайн на **трапезария**

В трапезарната част разположихме масата за хранене, отново изработена от тъмно дърво. Столовете са направени по поръчка и следват общата цветова композиция.

За аксесоари избрахме различни видове автентични африкански вази, разположени не само в това помещение , но и в коридора. Поставихме стъклена плъзгаща врата – много ненатрапчива, пестяща пространство и пропускаща светлина и в другите части на апартамента.

![Интериор на антре](обзавеждане-пустинно-слънце/интериор-на-антре.jpg)
### Интериор на **антре**

Антрето също се много тематично. Рамкирахме огледалото и една изкуствено оформена колона с материал, наподобяващ ствола на тропическо дърво. Добавихме големи вази с клонки и интересна свещ в същия африкански стил.

Нарочно бяхме пестеливи в аксесоарите, избрани за този интериор, защото веднъж прекалили, бихме съсипали излъчването на дома. Едно африканче тук, една ваза там и рев на лъвове рано сутрин.