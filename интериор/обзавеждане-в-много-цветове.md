---
layout: /blog/post.ect
title: Обзавеждане в (много цветове)'
description: 'Този апартамент е толкова голям, че всеки дизайнер с удоволствие би развихрил фантазия в него. Ние усвоихме пространството по най-добрия и естетичен начин, за да превърнем панелите в мечтания дом на нашите клиенти.'
date: 2011-10-03
author: Радослава Ставракова
legacy: 'http://www.interiorendizain.com/2011/10/blog-post.html'
images:
  -
    url: 'http://hub.acherno.com/svn/paun/Facebook/08-h.jpg'
    file: 'обзавеждане-в-много-цветове/интериор-на-кухня.jpg'
    tags: [modern, kitchen]
  -
    url: 'http://hub.acherno.com/svn/paun/Facebook/18-h_f.jpg'
    file: 'обзавеждане-в-много-цветове/мебели-и-обзавеждане-на-хол.jpg'
    tags: [contemporary, livingroom]
  -
    url: 'http://hub.acherno.com/svn/paun/Facebook/09-h.jpg'
    file: 'обзавеждане-в-много-цветове/интериорен-дизайн-на-всекидневна.jpg'
    tags: [modern, livingroom]
  -
    url: 'http://hub.acherno.com/svn/paun/Facebook/41-d.jpg'
    file: 'обзавеждане-в-много-цветове/интериор-на-детска-стая.jpg'
    tags: [contemporary, nursery]
  -
    url: 'http://hub.acherno.com/svn/paun/Facebook/45-b.jpg'
    file: 'обзавеждане-в-много-цветове/вътрешен-дизайн-на-детска-баня.jpg'
    tags: [contemporary, bathroom]
  -
    url: 'http://hub.acherno.com/svn/paun/Facebook/19-s.jpg'
    file: 'обзавеждане-в-много-цветове/интериорен-дизайн-на-спалня.jpg'
    tags: [contemporary, bedroom]
  -
    url: 'http://hub.acherno.com/svn/paun/Facebook/37-b.jpg'
    file: 'обзавеждане-в-много-цветове/интериор-на-баня.jpg'
    tags: [modern, bathroom]
tags: [private, modern, contemporary, kitchen, bathroom, bedroom, livingroom, nursery]
featured: true
---
## **Разноцветен интериор** като дъга след пролетен дъжд
Този апартамент е толкова голям, че всеки дизайнер с удоволствие би развихрил фантазия в него. Ние усвоихме пространството по най-добрия и естетичен начин, за да превърнем панелите в мечтания дом на нашите клиенти.

Кухнята, трапезарията и хола за разположени в едно общо помещение, но въпреки това са обособени. До голяма степен граничната им точка се явява колоната в центъра, отрупана с рафтчета и шкафчета. Около нея гравитира всичко останало.

![Интериор на кухня](обзавеждане-в-много-цветове/интериор-на-кухня.jpg)
### Интериор на **кухня**

За кухнята избрахме мебели в бяло и резеда, а иноксовите уреди допълнихме със сив плот. Светло и приветливо, просторно и удобно. Трапезната маса следва концепцията – гланцово бяла и блестяща.

![Мебели и обзавеждане на хол](обзавеждане-в-много-цветове/мебели-и-обзавеждане-на-хол.jpg)
### Мебели и обзавеждане на **хол**

В хола разположихме сиво канапе с една основна и една спомагателна масичка. Разбира се, пердетата са в тон, за да придадат завършек на интериора. Създадохме едно удобно местенце за отдих след дългия уморителен ден.

![Интериорен дизайн на всекидневна](обзавеждане-в-много-цветове/интериорен-дизайн-на-всекидневна.jpg)
### Интериорен дизайн на **всекидневна**

За да е пълноценна почивката, трябва и телевизор. Него поставихме на отсрещната стена, сред множество малки ниши, подходящи за снимки, книги и всякакви сувенири.  И все пак това, което най-много привлича погледа, е камината. Дискретно вградена, но носеща усещане за уют. Непосредствено до нея  сме предвидили място за дърва, както се казва „на една ръка разстояние”.

![Интериор на детска стая](обзавеждане-в-много-цветове/интериор-на-детска-стая.jpg)
### Интериор на **детска стая**

Преминаваме към детската стая в приятно бежово. По стената препускат жирафи и грее слънце часовник. Просторно и приятно местенце за игра и за учене, за да им е хубаво на двамата малчугани. Ограничихме мебелите до минимум, за да оставим повече свободно поле за изява.

![Вътрешен дизайн на детска баня](обзавеждане-в-много-цветове/вътрешен-дизайн-на-детска-баня.jpg)
### Вътрешен дизайн на **детска баня**

Направихме детската тоалетна шарена и закачлива с много разноцветни плочки и рибки.

![Интериорен дизайн на спалня](обзавеждане-в-много-цветове/интериорен-дизайн-на-спалня.jpg)
### Интериорен дизайн на **спалня**

Спалнята е семпла,но изискана с множество вградени лампички за романтично настроение. Избрахме екрю за основен цвят, допълнен с лек полъх на пепел от рози. Светла и приветлива стая за отдих.

![Интериор на баня](обзавеждане-в-много-цветове/интериор-на-баня.jpg)
### Интериор на **баня**

В голямата баня разположихме душ кабина, чиято плъзгаща се стъклена врата ограничава мокренето на  помещението. Подбрахме модерна санитария в бяло – тоалетна и овална красива мивка, разположена над функционален шкаф. Разнообразихме стената с мотив, имитиращ мозайка – малки разноцветни плочици за настроение.