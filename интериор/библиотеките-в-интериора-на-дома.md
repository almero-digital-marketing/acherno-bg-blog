---
layout: /blog/post.ect
title: '(Библиотеките) в интериора на дома'
description: 'Всички истории на света, които познаваме, са достигнали до нас благодарение на това, че са записани. Книгите са символ на вечността. Мъдростта на вековете е събрана на хартия, запазена за поколенията. История, култура, наука, изкуство, близки и далечни светове, обичани и ненавиждани герои – всичко е в книгите. Макар че живеем в епохата на дигитализация на знанието, материалното наличие на книгите все още има почти магическо въздействие. Дебелите кожени корици, фините страници, носещи отпечатъка на времето, характерните шрифтове с красиви извити букви, ароматът на хартия и мастило. Тези съкровища се нуждаят от свое място, в което да бъдат подредени и съхранени.'
author: Изабел Йорданова
cover: 'http://hub.acherno.com/svn/aristokratichno-artistichen/Site/3D/04-h_f.jpg'
date: 2016-05-26
firstPage: true
tags: [private, livingroom, bedroom]
---
## Дизайн на **съкровищници за книги**
Всички истории на света, които познаваме, са достигнали до нас благодарение на това, че са записани. Книгите са символ на вечността. Мъдростта на вековете е събрана на хартия, запазена за поколенията. История, култура, наука, изкуство, близки и далечни светове, обичани и ненавиждани герои – всичко е в книгите. Макар че живеем в епохата на дигитализация на знанието, материалното наличие на книгите все още има почти магическо въздействие. Дебелите кожени корици, фините страници, носещи отпечатъка на времето, характерните шрифтове с красиви извити букви, ароматът на хартия и мастило. Тези съкровища се нуждаят от свое място, в което да бъдат подредени и съхранени. Нека ви покажем няколко интериорни проекта, включващи различни видове библиотеки, а вие ще решите кой е най-подходящият вариант за вас.

[image url="http://hub.acherno.com/svn/aristokratichno-artistichen/Site/3D/04-h_f.jpg" tags="livingroom" title="Дизайн на библиотека"]
### Дизайн на **библиотека**

Огромни помещения, дървени рафтове, стигащи до тавана, и безброй книги – това е общото между най-впечатляващите библиотеки по света – толкова красиви, че биха събудили библиофила у всекиго. Представете си вълшебната атмосфера на библиотеката, пренесена у дома. Елегантното тъмно дърво е приютило книжното богатство на дома.

[image url="http://hub.acherno.com/svn/freska/Site/3D/12-h_f.jpg" tags="livingroom" title="Интериорен дизайн на хол"]
### Интериорен дизайн на **хол**

За разполагане на повечето домашни библиотеки се избира всекидневната – обикновено най-просторната стая в жилището. Освен свободно стояща мебел, библиотеката може да бъде в ниши в стената. Чудесен ефект се постига, когато изборът на такъв тип библиотека е в комбинация с класическия стил на интериора. Още по-забележителен е резултатът от непосредствената близост на библиотеката и камината. Създадени са перфектните условия за четене в студените зимни вечери – за да стоплите душата и ума си, също както топлите тялото си.

-   ### Обзавеждане на **всекидневна**
    [image url="http://hub.acherno.com/svn/freska/Site/3D/14-h_f.jpg" tags="livingroom" title="Обзавеждане на всекидневна"]
-   ### Интериор на **всекидневна**
    [image url="http://hub.acherno.com/svn/game-on/Site/3D/03-op_F.jpg" tags="livingroom" title="Интериор на всекидневна"]
-   ### Вътрешен дизайн на **всекидневна**
    [image url="http://hub.acherno.com/svn/haus-of-vanity/Site/3D/4.01-h_f.jpg" tags="livingroom" title="Вътрешен дизайн на всекидневна"]

Най-често срещаното интериорно решение за библиотеката е комбинирането ѝ с холната секция – практичен ход, който спестява място и едновременно с това осигурява на книгите една от централните позиции в дома.

-   ### Библиотека в **хол**
    [image url="http://hub.acherno.com/svn/roza-bez-bodli/Site/3D/1.01-h_f.jpg" tags="livingroom" title="Библиотека в хол"]
-   ### Библиотека във **всекидневна**
    [image url="http://hub.acherno.com/svn/prolet/Site/3D/02-h_f.jpg" tags="livingroom" title="Библиотека във всекидневна"]
-   ### Обзавеждане на **хол**
    [image url="http://hub.acherno.com/svn/tantza-na-listata/Site/3D/06-h_f.jpg" tags="livingroom" title="Обзавеждане на хол"]
-   ### Интериорен дизайн на **всекидневна**
    [image url="http://hub.acherno.com/svn/breza/Site/3D/01-h_f.jpg" tags="livingroom" title="Интериорен дизайн на всекидневна"]

Налице са множество възможни вариации, от които да избирате. Обикновено е предвидено по-голямо място за телевизора, около който има модули с различен цвят, форма и големина, с вратички или без. Основно предимство е богатият избор от модели на подобни библиотеки или секции.

-   ### Мебели в **спалня**
    [image url="http://hub.acherno.com/svn/cvetni-perli/Site/3D/13-s1_f.jpg" tags="bedroom" title="Мебели в спалня"]
-   ### Библиотека в **спалня**
    [image url="http://hub.acherno.com/svn/pet-zvezden/Site/3D/37-s1_f.jpg" tags="bedroom" title="Библиотека в спалня"]

Обикновено пространството в спалнята е ограничено, но ако се помисли внимателно за оптимизацията му, може да се намери място и за библиотека – полезно допълнение към обзавеждането, особено когато е съчетано с концепцията за работен кът. Понякога може да се заложи дори само на няколко стенни модула.

[image url="http://hub.acherno.com/svn/game-on/Site/3D/01-op_F.jpg" tags="livingroom" title="Дизайн на нестандартна библиотека"]
### Дизайн на **нестандартна библиотека**

Нестандартните идеи са двигател на света – с тях идва промяната, те носят развитието. Нестандартните идеи са смели и цветни. Някои библиотеки са оригинални, импровизирани, креативни, предлагащи различни опции. Тази декоративна секция или библиотека е изработена от МДФ плоскости с възможност за поставяне на пръчки с кръгло сечение, които могат да променят местоположението си. Дайте воля на въображението си и разнообразявайте детайлите в средата около себе си всеки ден.

-   ### Библиотека с вратички във **всекидневна**
    [image url="http://hub.acherno.com/svn/sun-v-lqtna-nosht/Site/3D/04-h_f.jpg" tags="livingroom" title="Библиотека с вратички във всекидневна"]
-   ### Библиотека с вратички в **хол**
    [image url="http://hub.acherno.com/svn/prispivna-pesen/Site/3D/04-h_f.jpg" tags="livingroom" title="Библиотека с вратички в хол"]
-   ### Библиотека с врати в **хол**
    [image url="http://hub.acherno.com/svn/tzvetnata-feya/Site/3D/10-h_f.jpg" tags="livingroom" title="Библиотека с врати в хол"]

Някои библиотеки, секции и модули за съхранение са снабдени с вратички - непрозрачни или от прозрачно стъкло. Тази своеобразна преграда гарантира дългия живот на книгите и непокътнатия им вид, като ги предпазва от праха, миризмите и другите вредни влияния. Практичността и стремежът към максимална грижа за съдържанието на библиотеката влияе и на дизайна на тези мебели. Моделите с различни по вид врати са чест избор за помещения, обзаведени в класически стил.