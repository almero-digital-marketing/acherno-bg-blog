---
layout: blogpost
title: '(Тапетите) в интериора'
description: 'Вероятно мнозина от вас си спомнят трудностите при обзавеждане на дом преди години. Еднообразието в предлаганите материали не позволяваше осъществяване на интериорните идеи и ограничаваше постигането на каквато и да е индивидуалност. За щастие днес разполагаме с огромен избор и можем да превърнем всеки апартамент в индивидуален дом.'
date: 2012-02-06
legacy: 'http://www.interiorendizain.com/2012/02/blog-post.html'
images:
  -
    url: 'http://hub.acherno.com/svn/s-dah-na-uyut/Facebook/03.bmp'
    file: 'тапетите-в-интериора/интериорен-дизайн-на-всекидневна.jpg'
    tags: [contemporary, livingroom]
  -
    url: 'http://hub.acherno.com/svn/aristokratichno-artistichen/Site/3D/08-s_f.jpg'
    file: 'тапетите-в-интериора//интериор-на-спалня.jpg'
    tags: [classic, bedroom]
  -
    url: 'http://hub.acherno.com/svn/dzen/Facebook/9.1-h.jpg'
    file: 'тапетите-в-интериора/обзавеждане-на-спалня.jpg'
    tags: [modern, bedroom]
  -
    url: 'http://hub.acherno.com/svn/nqkyde-na-sever/Facebook/01-s.bmp'
    file: 'тапетите-в-интериора/вътрешен-дизайн-на-спалня.jpg'
    tags: [modern, bedroom]
  -
    url: 'http://hub.acherno.com/svn/tzvetovete-na-teletza/Facebook/04.6-d.jpg'
    file: 'тапетите-в-интериора/интериорен-дизайн-на-всекидневна.jpg'
    tags: [contemporary, bedroom]
tags: [private, other, bedroom, livingroom, contemporary, classic, modern]
---
## Употреба на тепети в **интериорния дизайн**
Вероятно мнозина от вас си спомнят трудностите при обзавеждане на дом преди години. Еднообразието в предлаганите материали не позволяваше осъществяване на интериорните идеи и ограничаваше постигането на каквато и да е индивидуалност. За щастие днес разполагаме с огромен избор и можем да превърнем всеки апартамент в индивидуален дом.

Ще обърнем внимание на различните видове тапети, които се предлагат на нашия пазар и ще ви предложим няколко идеи как можете да ги използвате по най-ефектен начин. 

Важно е преди да се спрете на десен, да изберете тапети според предназначението и вида на помещението, в което ще се полагат - дали ще има влага или не, дали искате тапета да може да се мие и какъв ефект искате да постигнете като визия. Не забравяйте да спазвате и съветите на производителя, за да постигнете идеално залепване.

Най-общо тапетите могат да се разделят на няколко групи:

<p>* Миещи се и немиещи се - важно условие, когато избирате тапет за по-влажно помещение</p>
<p>* Боядисващи се и небоядисващи се - обикновено са с интересна структура, която съответно може да боядисате в цялата гама на латексите.</p>
<p>* Според основата и финишния слой - хартиени, винилови , метализирани, текстилни, от естествени материали (като бамбук или тръстика ), от фибростъкло и т.н.</p>
<p>* Няма да навлизаме в детайли за технологията на производство,а ще се опитаме да се спрем по-скоро на различните видове комбиниране и използване на тапетите в един интериор.</p>

![Интериорен дизайн на всекидневна](тапетите-в-интериора/интериорен-дизайн-на-всекидневна.jpg)
### Интериорен дизайн на **всекидневна**

Ефектен начин е поставянето на няколко цвята или десена тапети върху една стена.Залепени в непосредствена близост, създават красив ансамбъл и разчупват интериора.

#### Съвет: #### 
Ползвайте тапети от една и съща серия. Подобен похват може да се приложи на по дълги стени, на които да се види ефекта от комбинирането.

[![Интериор на спалня](тапетите-в-интериора/интериор-на-спалня.jpg)](http://acherno.bg/интериорен-дизайн/апартамент/аристократично-артистичен/интериор.html)
### Интериор на **спалня**

Може да създадете акцент с облепването само на една стена в помещението с тапет, подбран спрямо общата цветовата гама. Това позволява по-екставагантни , тежки или наситени десени да се съчетаят с общата визия без да се натрапват прекалено.

#### Съвет: #### 
Когато комбинирате тапет с латекс, първо изберете тапета и след това латекса. Последните имат огромна цветова гама, която позволява лесно напасване към тапета. Обратното е не невъзможна, но определено по-трудна задача.

[![Обзавеждане на спалня](тапетите-в-интериора/обзавеждане-на-спалня.jpg)](http://acherno.bg/интериорен-дизайн/апартамент/дзен/интериор.html)
### Обзавеждане на **спалня**

Особено ефектни са релефните тапети, които създават триизмерен оптичен ефект - интересно решение, което няма как да не се забележи и да не разчупи пространството. Ако са съчетани правилно с останалите елементи, определено са индивидуален и запомнящ се акцент.

#### Съвет: #### 
Използвайте този вид тапети пестеливо. Те създават интересна, но по-натрапчива визия и използвани в неподходящата концепция и съчетание, могат да създадат усещане за дискомфорт.

![Вътрешен дизайн на спалня](тапетите-в-интериора/вътрешен-дизайн-на-спалня.jpg)
### Вътрешен дизайн на **спалня**

Текстилните тапети са прекрасен завършек на по-класически или тежки интериори. Разбира се има и много модерни и свежи десени. Придават едно много уютно и топло излъчване на помещението.

#### Съвет: #### 
Текстилните тапети са по-трудни за поддържане. Не ги използвайте в помещения, в които има много миризми (там, където се готви, пуши и т.н,) защото биха ги попили. Има и специално обработени текстилни тапети, при които този недостатък е премахнат, но при избор предварително се поинтересувайте от характеристиките им.

[![Интериорен дизайн на спалня](тапетите-в-интериора/интериорен-дизайн-на-всекидневна.jpg)](http://acherno.bg/интериорен-дизайн/апартамент/цветовете-на-телеца/обзавеждане.html)
### Интериорен дизайн на **спалня**

Тапетите от естествени материали са изключително интересно и нетрадиционно решение. Изработват се от различни материали - бамбук, тръстика и създават едно по-екзотично звучене на интериора без да го лишават от уют.

#### Съвет: #### 
Поради естествения им произход и по-трудното им производство, тези тапети са с значително по-висока цена от стандартните. В повечето случай цената им се определя на метър,а не на ролка. Имайте го предвид когато планирате колко стени да покриете с подобни тапети. Друга тяхна особеност е напасването на по-грубите им варианти с по-едри мотиви. При залепване на паната едно до друго тези мотиви могат да се разминат, но това има своя чар и естествено излъчване.

Освен изброените видове тапети, в магазините можете да откриете текстилни, велурени, метализирани, акрилови, влагоустойчиви и звукопоглъщащи. Без значение на кой вид ще се спрете, импровизирайте и придайте на своя дом модерно и дизайнерско звучене.

