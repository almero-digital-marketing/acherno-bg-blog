---
layout: /blog/post.ect
title: '(Кухни с характер,) самостоятелни или част от всекидневната'
description: 'Всяко жилище има характерни особености, които не можете да подминете, обмисляйки интериорния дизайн на кухнята. От първостепенна важност е да изберете не само красиви, но и практични, и подходящи решения за кухнята, като ги съобразите с конкретните спецификации на пространството. Множество подробности зависят от това дали кухнята е отделно помещение, или е част от всекидневната. Ако е отделно помещение, както в повечето по-стари жилища, ще можете да си позволите да готвите така, както ви харесва, дори да разхвърляте и да цапате. Все пак ще знаете, че можете да скриете неприятните гледки от гостите. От друга страна, ако кухнята е във всекидневната, хубавото е, че ще можете да бъдете наблизо и да общувате с близките и приятелите си, докато готвите.'
author: Изабел Йорданова
cover: 'http://hub.acherno.com/svn/gradski-legendi/Site/3D/04-h-F.jpg'
date: 2016-05-19
firstPage: true
tags: [private, kitchen]
---
## **Интериор на различни типове кухни** според пространството
Всяко жилище има характерни особености, които не можете да подминете, обмисляйки интериорния дизайн на кухнята. От първостепенна важност е да изберете не само красиви, но и практични, и подходящи решения за кухнята, като ги съобразите с конкретните спецификации на пространството. Множество подробности зависят от това дали кухнята е отделно помещение, или е част от всекидневната. Ако е отделно помещение, както в повечето по-стари жилища, ще можете да си позволите да готвите така, както ви харесва, дори да разхвърляте и да цапате. Все пак ще знаете, че можете да скриете неприятните гледки от гостите. От друга страна, ако кухнята е във всекидневната, хубавото е, че ще можете да бъдете наблизо и да общувате с близките и приятелите си, докато готвите.

-   ### Интериор на самостоятелна **кухня**
    [image url="http://hub.acherno.com/svn/prispivna-pesen/Site/3D/06-k_f.jpg" tags="kitchen" title="Интериор на самостоятелна кухня"]
-   ### Мебели в самостоятелна **кухня**
    [image url="http://hub.acherno.com/svn/prispivna-pesen/Site/3D/08-k_f.jpg" tags="kitchen" title="Мебели в самостоятелна кухня"]

Това е проект за интериор на самостоятелна кухня, издържана в класически стил – изключително кокетна и уютна, премислена до най-дребната подробност. Идеята е всичко да ви е под ръка и всяко кътче да бъде оползотворено. Шкафовете са проектирани с доста чекмеджета. Масата и столовете са сгъваеми, за да не заемат място, когато не се използват. Някои хора се нуждаят от повече място, други не държат на големината и кухня като тази им е напълно достатъчна. Възможна причина е, че пазаруват често и по малко, а не купуват повече продукти наведнъж и не ги съхраняват вкъщи. Вярвате или не, разпределението на пространството зависи дори от храните, които предпочитате, от това как ги приготвяте и какви движения извършвате по време на процеса, в каква последователност използвате основни продукти, подправки, аксесоари, прибори, съдове. Целта е те да са на точното място, когато ви потрябват, да ви е удобно и да има логика в организацията.

-   ### Отделяне на кухня с **врати**
    [image url="http://hub.acherno.com/svn/valshebnika-ot-oz/Site/3D/05-h_f.jpg" tags="kitchen" title="Отделяне на кухня с врати"]
-   ### Интериор на **кухня**
    [image url="http://hub.acherno.com/svn/valshebnika-ot-oz/Site/3D/07-h_f.jpg" tags="kitchen" title="Интериор на кухня"]

Тази кухня се намира в апартамент с лофт интериор – оригинални решения, естествени материали, впечатление за необработени повърхности, натурални цветове. Съществува възможност за отделянето ѝ от трапезарията и хола чрез масивни плъзгащи се врати от дърво. Шкафовете тук са с П-образна форма и са максимално практични. Покритието им е комбинирано – естествен фурнир и матова боя в тъмнографитен нюанс. Опцията за затваряне на кухнята е особено важна, когато приготвяте ястие със силен аромат, който дори мощният абсорбатор не може да неутрализира напълно, а не искате да се усеща в хола.

-   ### Визуално обособяване на **кухнята**
    [image url="http://hub.acherno.com/svn/cvetni-perli/Site/3D/11-h_f.jpg" tags="kitchen" title="Визуално обособяване на кухнята"]
-   ### Интериорен дизайн на **кухня и трапезария**
    [image url="http://hub.acherno.com/svn/cvetni-perli/Site/3D/06-h_f.jpg" tags="kitchen" title="Интериорен дизайн на кухня и трапезария"]
-   ### Оптическо преграждане на **кухня**
    [image url="http://hub.acherno.com/svn/cvetni-perli/Site/3D/08-h_f.jpg" tags="kitchen" title="Оптическо преграждане на кухня"]
-   ### Обзавеждане на **кухня**
    [image url="http://hub.acherno.com/svn/cvetni-perli/Site/3D/01-h_f.jpg" tags="kitchen" title="Обзавеждане на кухня"]

В този апартамент, обзаведен в свежи тонове, всекидневната обединява кухня, трапезария и хол. Ключови са преходите между функционалните зони. Преходът от хола към трапезарията се осъществява посредством библиотека, която условно отделя двете помещения и предоставя възможност за практично използване на пространството помежду им. Кухнята е отделена от трапезарията на същия принцип – с преграда, която в случая е и остров. Кухнята е малка, но светла и удобна за приготвяне на всякакви кулинарни изкушения. Снабдена е с необходимото оборудване – по-голямата част от него е вградено с цел оптимизация на пространството.

-   ### Вътрешен дизайн на **кухня**
    [image url="http://hub.acherno.com/svn/gradski-legendi/Site/3D/04-h-F.jpg" tags="kitchen" title="Вътрешен дизайн на кухня"]
-   ### Кухня, отделена с **остров**
    [image url="http://hub.acherno.com/svn/gradski-legendi/Site/3D/03-h-F.jpg" tags="kitchen" title="Кухня, отделена с остров"]

Кухненският остров предлага допълнително пространство за работа, което никога не е излишно, когато сте във вихъра си. Освен това островът е и в ролята на преграда между просторната и светла всекидневна и кухнята. Ефектът от това интериорно решение се изразява в плавен преход между функционалните зони, които са съгласувани както стилово, така и цветово. Покритието на шкафовете е бял гланц. Техническият камък, от който е изработен кухненският плот, също е бял.

-   ### Интериор на **кухня**
    [image url="http://hub.acherno.com/svn/haus-of-vanity/Site/3D/4.02-h_f.jpg" tags="kitchen" title="Интериор на кухня"]
-   ### **Кухня** във всекидневната
    [image url="http://hub.acherno.com/svn/haus-of-vanity/Site/3D/4.03-h_f.jpg" tags="kitchen" title="Кухня във всекидневната"]

Големите семейства трудно могат да се съберат в кухня в самостоятелно помещение, освен ако не е необичайно просторна. Много повече възможности за комбиниране на нужди, желания и дейности предлага функционалната зона на кухнята в една по-голяма всекидневна – както в това жилище в скандинавски стил например. Светлините по окачения таван осигуряват достатъчно изкуствена светлина за извършването и на най-прецизните кулинарни операции. Кухненските шкафове са разположени Г-образно, за да усвоят наличното пространство максимално добре. Уредите са вградени със същата цел.

-   ### Обзавеждане на **кухня**
    [image url="http://hub.acherno.com/svn/vienski-vals/Site/3D/05-h_f.jpg" tags="kitchen" title="Обзавеждане на кухня"]
-   ### **Кухня** в сърцето на всекидневната
    [image url="http://hub.acherno.com/svn/vienski-vals/Site/3D/06-h_f.jpg" tags="kitchen" title="Кухня в сърцето на всекидневната"]

Когато имате достатъчно пространство, можете да превърнете своята кухня в туптящото сърце на всекидневната, а готварския остров – в поле за изява, където да демонстрирате всяка стъпка към постигането на магия. В проекта, който показваме тук, ви представяме оригинални, но не по-малко практични решения. Част от шкафовете са монтирани на стената и в тях са вградени фурната, хладилникът и други по-големи домакински електроуреди. В плота от технически камък на острова са вградени стъклокерамичните котлони и е поставена мивката. Над острова се спуска абсорбатор с минималистичен дизайн, съответстващ на интериора в останалата част от жилището.