---
layout: /blog/post.ect
title: '(Модерен хармоничен дом,) вдъхновен от природата'
description: 'Естествените цветове и форми все по-често се оказват в центъра на актуалните концепции за интериорен дизайн. И това не е случайно. В гората се носи песен на птици, радваща сърцето. Вдишванията са дълбоки, защото въздухът е чист. Разлистените корони на дърветата са надвиснали грижовно, за да предпазят всичко от силните лъчи на слънцето. Кафявото и зеленото поглъщат погледа. Кой не иска да постигне подобно усещане вкъщи? Това е един дом, в който властва хармония от природата. Естествени форми, натурални цветове, балансирани съчетания, приятна светлина, усещане за спокойствие на духа и абсолютна свобода.'
author: Изабел Йорданова
cover: 'http://hub.acherno.com/svn/gorska-pateka/Site/3D/03-h-F.jpg'
date: 2016-02-18
firstPage: true
tags: [private, contemporary]
---
## **Актуален интериорен дизайн** и балансирани съчетания на естествени цветове
Естествените цветове и форми все по-често се оказват в центъра на актуалните концепции за интериорен дизайн. И това не е случайно. В гората се носи песен на птици, радваща сърцето. Вдишванията са дълбоки, защото въздухът е чист. Разлистените корони на дърветата са надвиснали грижовно, за да предпазят всичко от силните лъчи на слънцето. Кафявото и зеленото поглъщат погледа. Кой не иска да постигне подобно усещане вкъщи? Това е един дом, в който властва хармония от природата. Естествени форми, натурални цветове, балансирани съчетания, приятна светлина, усещане за спокойствие на духа и абсолютна свобода. Всеки детайл е внимателно премислен и съобразен с желанията на нашите клиенти.

[panorama href="/панорами/горска-пътека/всекидневна.yml"]

Почерпихме вдъхновение от особеното очарование на магическата обстановка в гората. За подова настилка избрахме ламиниран паркет. Добавихме килим  в сходен цвят. Обработихме част от стените с латекс, а друга част – с декоративна мазилка. Таванът е боядисан с бял латекс. Специфичното е, че за тавана използвахме и греди от масив, които допринасят за автентичния вид на интериора. 

[image url="http://hub.acherno.com/svn/gorska-pateka/Site/3D/01-h-F.jpg" tags="livingroom" title="Мебели и обзавеждане на всекидневна"]
### Мебели и обзавеждане на **всекидневна**

Избрахме подходящо осветление и мебели – шкаф и холна маса, с повърхности с дървесен декор. Видимите части на мебелите са изработени от МДФ с покритие фурнир дъб, на места комбиниран с полиуретанова боя – например за шкафа под телевизора. Невидимите части са от ПДЧ-плоскости. Диванът е достатъчно голям, за да може всички членове на семейството да се разположат удобно. Тапициран е с дамаска в деликатно бежово.

[image url="http://hub.acherno.com/svn/gorska-pateka/Site/3D/02-h-F.jpg" tags="kitchen" title="Интериорен дизайн на кухня"]
### Интериорен дизайн на **кухня**

Кухнята е проектирана с изчистени линии. Основните цветове, които използвахме, са два – нежен нюанс, близък до бялото, и тъмнокафяво. Пространството е уютно, кухненската зона е приказно сгушена в единия край на общото голямо помещение на всекидневната. В същото време е достатъчно голяма, функционална и снабдена с всичко необходимо, за да ви позволи да приемате смело дори най-сложните кулинарни предизвикателства и да се развихрите на воля. Подът е покрит с плочки. Таванът е окачен. Шкафовете са разположени Г-образно, като долният ред продължава в трета страна, която е в ролята на кухненски остров, предлагащ още работна площ, а също и място за компания. Добавихме три бар стола. Шкафовете са изработени от МДФ за видими и от ПДЧ за невидими части, като покритието им е двукомпонентно – тъмен фурнир и светла боя. Плотът и гърбът са от технически камък в млечнобяло.

[image url="http://hub.acherno.com/svn/gorska-pateka/Site/3D/03-h-F.jpg" tags="kitchen" title="Обзавеждане на трапезария"]
### Обзавеждане на **трапезария**

Обзавеждането на трапезарията е в унисон с останалата част от интериорния дизайн на дома.  Цветовете са натурални, а съчетанията – хармонични. Дизайнът на трапезната маса кореспондира с дизайна на холната маса. Повърхността ѝ е покрита с фурнир. Краката ѝ са метални. Съчетахме я с шест удобни трапезни стола с дървени елементи, с извита облегалка, продължаваща с подлакътници, и с тапицерия в бежово.

-   ### Интериор на **кабинет**
    [image url="http://hub.acherno.com/svn/gorska-pateka/Site/3D/04-k-F.bmp" tags="other" title="Интериор на кабинет"]
-   ### Вътрешен дизайн на **кабинет**
    [image url="http://hub.acherno.com/svn/gorska-pateka/Site/3D/05-k-F.bmp" tags="other" title="Вътрешен дизайн на кабинет"]

Вътрешният дизайн на кабинета цели да докаже благотворното въздействие на естествената среда върху ума. Подовото покритие е ламиниран паркет. Мебелите са изработени от ПДЧ и метал. Практичен и красив шкаф и библиотека в едно. Двуместно канапе със светла тапицерия. Работно пространство, достатъчно за двама души. 

[panorama href="/панорами/горска-пътека/кабинет.yml"]

Бяло, черно, сиво. Златисти осветителни тела с въздействаща на сетивата сферична форма. Тук компания си правят типично есенните нюанси на кафявото и бежовото, както и деликатното бледооранжево, пресъздадено в малки акценти по окачената част от тавана, стените и декоративните възглавнички.

-   ### Обзавеждане на **спалня**
    [image url="http://hub.acherno.com/svn/gorska-pateka/Site/3D/06-s-F.bmp" tags="bedroom" title="Обзавеждане на спалня"]
-   ### Мебели в **спалня**
    [image url="http://hub.acherno.com/svn/gorska-pateka/Site/3D/07-s-F.bmp" tags="bedroom" title="Мебели в спалня"]

В спалнята също се разчита на ефектното присъствие на дървесните декори в интериора. За пода избрахме ламиниран паркет. Мебелите са изработени от ПДЧ. Голямото и удобно легло е изцяло тапицирано в млечнобяло. На стената над него е монтирана голяма система за съхранение. В гардероба има вградено LED осветление – ако половинката ви спи, можете лесно и бързо да откриете онова, което ви трябва, без да осветявате цялата стая.

-   ### Интериорен дизайн на **детска стая**
    [image url="http://hub.acherno.com/svn/gorska-pateka/Site/3D/08-d-F.jpg" tags="nursery" title="Интериорен дизайн на детска стая"]
-   ### Вътрешен дизайн на **детска стая**
    [image url="http://hub.acherno.com/svn/gorska-pateka/Site/3D/09-d-F.jpg" tags="nursery" title="Вътрешен дизайн на детска стая"]
-   ### Обзавеждане на **детска стая**
    [image url="http://hub.acherno.com/svn/gorska-pateka/Site/3D/10-d-F.jpg" tags="nursery" title="Обзавеждане на детска стая"]

Както в природата – най-развълнувани от случващото се обикновено са най-малките. И как да запазят спокойствие, когато магическата гора е влязла не само в дома на семейството им, но в собствената им стая? Скучното пространство с четири стени е оживяло и благодарение на хитроумното обзавеждане сега предлага безкрайни възможности за интересни занимания. 

[panorama href="/панорами/горска-пътека/детска-стая.yml"]

Бялото, бежовото и дървесните нюанси са разнообразени от яркожълто и зелено, подчертани и чрез текстила. Няколко ПДЧ-плокости и стената за катерене е готова. Дъската за писане пък е в очакване на личното творчество на децата, чрез което да изразят въображението си. Осветителните тела наподобяват части от кошери, а двата меки барбарона приканват малчуганите в прегръдките си.

-   ### Мебели в **антре**
    [image url="http://hub.acherno.com/svn/gorska-pateka/Site/3D/11-a-F.jpg" tags="other" title="Мебели в антре"]
-   ### Интериор на **антре**
    [image url="http://hub.acherno.com/svn/gorska-pateka/Site/3D/12-a-F.jpg" tags="other" title="Интериор на антре"]
-   ### Вътрешен дизайн на **антре**
    [image url="http://hub.acherno.com/svn/gorska-pateka/Site/3D/13-a-F.jpg" tags="other" title="Вътрешен дизайн на антре"]

Антрето достойно посреща в апартамента, съчетал в себе си елегантност, уют и комфорт. То е стилна прелюдия към сърцето на дома. Стените са обработени с бял латекс – подходящ фон за предмети на изкуството. За пода бяха избрани висококачествени плочки в светъл нюанс. Шкафовете са изработени от МДФ, цветът им е топъл, а по повърхността им е пресъздадена истинска плетеница от завладяващи фигурални елементи.

[image url="http://hub.acherno.com/svn/gorska-pateka/Site/3D/14-dr-F.jpg" tags="other" title="Обзавеждане на дрешник"]
### Обзавеждане на **дрешник**

Дрешникът е мечтано решение за всички любители на реда у дома. В случая е изработен от ПДЧ, а вратите му са полупрозрачни, с матова повърхност.

[image url="http://hub.acherno.com/svn/gorska-pateka/Site/3D/15-ko-r-F.jpg" tags="other" title="Интериор на коридор"]
### Интериор на **коридор**

Стените в коридора са обработени с латекс в пясъчен нюанс и по тях са монтирани рафтове, предвидени за поставяне на изображения със символна и естетическа стойност. Кой от преминаващите по коридора не би се усмихнал, подсетен за мил спомен?

-   ### Вътрешен дизайн на **баня**
    [image url="http://hub.acherno.com/svn/gorska-pateka/Site/3D/16-b-F.jpg" tags="bathroom" title="Вътрешен дизайн на баня"]
-   ### Обзавеждане на **баня**
    [image url="http://hub.acherno.com/svn/gorska-pateka/Site/3D/17-b-F.jpg" tags="bathroom" title="Обзавеждане на баня"]

Интериорните решения в банята са изцяло съобразени с тенденцията, която следвахме при създаването на проекта. Препратката към природата тук е цветът на пясъка, който присъства чрез подовите, стенните и мозаечните плочки. Клиентите ни се спряха на голяма душ-пита. Отделихме душ-зоната от останалата част на банята чрез стъклена преграда.

-   ### Интериор на **втора баня**
    [image url="http://hub.acherno.com/svn/gorska-pateka/Site/3D/18-s-b-F.jpg" tags="bathroom" title="Интериор на втора баня"]
-   ### Вътрешен дизайн на **втора баня**
    [image url="http://hub.acherno.com/svn/gorska-pateka/Site/3D/19-s-b-F.jpg" tags="bathroom" title="Вътрешен дизайн на втора баня"]
-   ### Обзавеждане на **втора баня**
    [image url="http://hub.acherno.com/svn/gorska-pateka/Site/3D/20-s-b-F.jpg" tags="bathroom" title="Обзавеждане на втора баня"]

Втората баня в апартамента е към главната спалня. Тук естествените цветове и форми препращат към различни аналогии. Подовите и част от стенните плочки имитират дърво. Някои стенни плочки са в бяло и имат релефна повърхност. За акцент използвахме наситеното тюркоазено по вратата на един от шкафовете – нюанса на дълбоките тропически води.

-   ### Интериорен дизайн на **тоалетна**
    [image url="http://hub.acherno.com/svn/gorska-pateka/Site/3D/21-wc-F.jpg" tags="bathroom" title="Интериорен дизайн на тоалетна"]
-   ### Вътрешен дизайн на **тоалетна**
    [image url="http://hub.acherno.com/svn/gorska-pateka/Site/3D/22-wc-F.jpg" tags="bathroom" title="Вътрешен дизайн на тоалетна"]

В тоалетната съчетахме бялото – таван, шкафове и санитария, с топлото бежово на естествените светли дървесни повърхности, като създадохме спокойна и приятна атмосфера за домакините и техните гости. 