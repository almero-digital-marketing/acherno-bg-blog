---
layout: blogpost
title: 'Портокалово ухание'
description: 'Портокалът е любим плод на толкова много хора. Сочен със зареждащо цитрусово ухание и богат на витамин С. Можеш да го изстискаш, да си направиш прясно изцеден сок, а след това да забъркаш кекс с портокалови корички и стафиди. Така домът ще е наситен с портокалов аромат през целия ден. А като споменахме дома, всъщност портокаловият цвят се вписва идеално в интериорния дизайн. '
date: 2012-10-25
legacy: 'http://www.interiorendizain.com/2012/10/blog-post_25.html'
images:
  -
    url: 'http://hub.acherno.com/svn/legendata-za-siniqt-mak/Site/3D/01.1-h_f.jpg'
    file: 'портокалово-ухание/мебели-и-обзавеждане-на-всекидневна.jpg'
    tags: [livingroom]
  -
    url: 'http://hub.acherno.com/svn/portokalovo-sladko/Facebook/01.11-h.jpg'
    file: 'портокалово-ухание/интериорен-дизайн-на-трапезария.jpg'
    tags: [kitchen]
  -
    url: 'http://hub.acherno.com/svn/esenen-interior/Facebook/36-k.jpg'
    file: 'портокалово-ухание/обзавеждане-на-кухня.jpg'
    tags: [kitchen]
  -
    url: 'http://hub.acherno.com/svn/portokalov-sok/Facebook/43.jpg'
    file: 'портокалово-ухание/интериор-на-спалня.jpg'
    tags: [bedroom]
tags: [private, contemporary, livingroom, bedroom, kitchen,]
---
## Интериор с аромата на **портокалов фреш**
Портокалът е любим плод на толкова много хора. Сочен със зареждащо цитрусово ухание и богат на витамин С. Можеш да го изстискаш, да си направиш прясно изцеден сок, а след това да забъркаш кекс с портокалови корички и стафиди. Така домът ще е наситен с портокалов аромат през целия ден. А като споменахме дома, всъщност портокаловият цвят се вписва идеално в интериорния дизайн.С него лесно се съчетават много цветове. Той е непретенциозен, свеж, създаващ настроение. Ето няколко предложения с портокалово ухание.

![Мебели и обзавеждане на всекидневна](портокалово-ухание/мебели-и-обзавеждане-на-всекидневна.jpg)
### Мебели и обзавеждане на **всекидневна**

В този интериор има толкова много светлина, която не само запазихме, но и оптически увеличихме с използването на бяло, бежово и портокалови нюанси. Започнахме от пода. За него избрахме светъл масивен паркет, който да създава топлина и уют, а за стените и тавана използвахме бял и цвят охра латекс. Тук разполагахме с достатъчно пространство за да съберем кухня,трапезария и хол на едно. В едната част на стаята поместихме масата за хранене, срещу нея кухнята, а в другия край на стаята, от колоната нататък, обобсобихме хола.

[![Интериорен дизайн на трапезария](портокалово-ухание/интериорен-дизайн-на-трапезария.jpg)](http://acherno.bg/интериорен-дизайн/апартамент/портокалово-сладко/портокалово-сладко.html)
### Интериорен дизайн на **трапезария**

Това е предложение от друг наш проект. Малка трапезария, където всичко е съчетано в два цвята. Масата и шкафчетата тук са по поръчка в портокалово от МДФ в тон с плътните завеси на прозореца. Столовете са с ергономичен дизайн, които контрастират и чудесно си пасват с паркета и декоративните елементи в стаята.

![Обзавеждане на кухня](портокалово-ухание/обзавеждане-на-кухня.jpg)
### Обзавеждане на **кухня**

За тази кухня за обзавеждането и избрахме портокалово и бежово. Кухненските шкафове се редуват в тези два цвята, като най-горе заложихме гланциран оранж, а долните шкафчета направихме от бежов МДФ. И за да не прекаляваме с изкрящите цветове решихме да продължим в бежовата гама, в каквато са масата и столовете. Тъй като кухнята е сравнително малка,за пода избрахме само теракот.

![Интериор на спалня](портокалово-ухание/интериор-на-спалня.jpg)
### Интериор на **спалня**

В тази спалня портокаловият нюанс се преплита с малки ивички в бежово, така че, остава усещането, че стената е релефна. На нея в бежова кожа е разположено леглото. Паркета в стаята е в светъл цвят, точно в тон с нощните шкафчета. В стаята се редуват бяло, кремаво и оранжево,създаващи настроение и радост.