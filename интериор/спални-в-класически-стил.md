---
layout: /blog/post.ect
title: '(Красиви спални) в класически стил'
description: 'Елегантното безгрижие е лайтмотивът в спалните, обзаведени в класически стил. Усещане за безусловно спокойствие и хармония. Внимателно подбрани акценти и изящни детайли, които правят впечатление. Съчетание на съвременни удобства и интериор с непреходна естетическа стойност. Съобразявайки се с изискванията на стила, можете да избирате от различни материали за изработка на мебелите и от богата цветова гама. Шедьоври и прецизно балансирани подробности. Легла с метални конструкции или с тапицирани табли. Сдържаност или по-смели и нестандартни решения - въпрос на избор.'
author: Изабел Йорданова
cover: 'http://hub.acherno.com/svn/prispivna-pesen/Facebook/13.1-s.jpg'
date: 2016-05-27
firstPage: true
tags: [private, bedroom]
---
## Приказен интериор на **спални, изпълнени с хармония**
Елегантното безгрижие е лайтмотивът в спалните, обзаведени в класически стил. Усещане за безусловно спокойствие и хармония. Внимателно подбрани акценти и изящни детайли, които правят впечатление. Съчетание на съвременни удобства и интериор с непреходна естетическа стойност. Съобразявайки се с изискванията на стила, можете да избирате от различни материали за изработка на мебелите и от богата цветова гама.

-   ### Интериорен дизайн на **спалня**
    [image url="http://hub.acherno.com/svn/prispivna-pesen/Site/3D/14-s_f.jpg" tags="bedroom" title="Интериорен дизайн на спалня"]
-   ### Мебели в **класическа спалня**
    [image url="http://hub.acherno.com/svn/prispivna-pesen/Site/3D/16-s_f.jpg" tags="bedroom" title="Мебели в класическа спалня"]

Истински шедьовър. Детайлите са прецизно балансирани, за да се постигне ефектът на най-финото съвършенство. Таванът е боядисан в бяло, а всяка от стените има свой характер. Една е покрита с тапети в бяло на нежни сини светя, други две са с ламперия приблизително до средата и боядисани с латекс в слонова кост в останалата си част, а четвъртата стена е изцяло заета от дрешник, чиито бели врати са в класически стил. Спалнята е метална.

[image url="http://hub.acherno.com/svn/prikazka/Facebook/29-s.jpg" tags="bedroom" title="Вътрешен дизайн на спалня"]
### Вътрешен дизайн на **спалня**

Здрава метална конструкция, боядисана в черно, и загадъчни контури, виещи се като филизи на лоза и предизвикващи въображението да гради нови фантастични светове. Спалня за мечтатели. Сигурност, практичност и тайнствено очарование. Комбинация, която бихте избрали, ако търсите едновременно красота и комфорт.

[image url="http://hub.acherno.com/svn/optimizam-mu-e-maykata/Facebook/64_fin.jpg" tags="bedroom" title="обзавеждане на спалня"]
### Обзавеждане на **спалня**

Романтично пространство, в което да се отдадете на мечтания отдих. Тапет на големи рози, поставен в пано на стената. Латекс в бледо прасковено. Нестандартни осветителни тела, спускащи от двете страни на металното легло в бяло. Завеси, ушити от плат с десен, подобен на тапета. Розови завивки, розови декоративни възглавници, розов килим.

-   ### Мебели в **класическа спалня**
    [image url="http://hub.acherno.com/svn/prikazka/Facebook/37-s.jpg" tags="bedroom" title="Мебели в класическа спалня"]
-   ### Интериор на **спалня**
    [image url="http://hub.acherno.com/svn/prikazka/Facebook/35-s.jpg" tags="bedroom" title="Интериор на спалня"]
-   ### Вътрешен дизайн на **спалня**
    [image url="http://hub.acherno.com/svn/prikazka/Facebook/45-s-F.bmp" tags="bedroom" title="Вътрешен дизайн на спалня"]

Тези три проекта за обзавеждане на спалня представят три оригинални варианта, от които можете да избирате съобразно предпочитанията и нуждите си. И в трите случая гардеробът е просторен и събиращ всичко необходимо. Леглото е голямо и с тапицирана табла, а вариациите са във формата и в използваните материи. Еко-кожа в бяло или дамаска в тюркоазено/тъмносиньо. Стени: изграждане на ниша, ламперия, латекс или тапети в пана от полиуретанови профили; деликатно розово, нежно бежово или бледосиньо. Смело интериорно решение в класически стил. Бялото е съпътствано от свеж и типично летен цвят – тюркоазено.

[image url="http://hub.acherno.com/svn/klasika-v-janra/Site/3D/08-s_f.jpg" tags="bedroom" title="Интериорен дизайн на спалня"]
### Интериорен дизайн на **спалня**

Ако държите на безупречен стил, осигуряващ спокойствие, няма да сбъркате, като изберете модерната класика в спалнята. Изискана нежност и прецизно премислени детайли. Просторно помещение, много естествена светлина от френските прозорци на едната стена и от по-малките прозорци на скосения таван. Текстил за спалня, изработен от кокетен десен с мотиви на розови цветя. Мебели с покритие дървесен фурнир и бяла полиуретанова боя.

[image url="http://hub.acherno.com/svn/dolinata-na-cvetyata/Site/3D/04-s-F.jpg" tags="bedroom" title="Класическо обзавеждане на спалня"]
### Класическо обзавеждане на **спалня**

Флоралните мотиви в розово намират интерпретация в текстила в стаята. Стените са обработени с декоративна мазилка в бледорозово. Зад леглото изградихме декоративна ниша с арка, в която поставихме тапет на цветя. Несъмнен принос за усещането за уют в стаята има естественият дъбов паркет. Високо легло от МДФ, боядисано в бяло и с тапицирана табла.

-   ### Интериор на **класическа спалня**
    [image url="http://hub.acherno.com/svn/gorska-feya/Site/3D/11-s-f.bmp" tags="bedroom" title="Интериор на класическа спалня"]
-   ### Вътрешен дизайн на **спалня**
    [image url="http://hub.acherno.com/svn/kato-na-san/Site/3D/08-s-F.bmp" tags="bedroom" title="Вътрешен дизайн на спалня"]

Базисният класически стил може да търпи множество преображения. Позволете си да играете с цветовете. Обогатете излъчването на помещението с нетрадиционни нюанси: бледозелено, люляково тъмнолилаво и маслиненозелено. Или пък заложете на силното въздействие на лавандуловото меко лилаво. Имате пълна свобода на изразяване.