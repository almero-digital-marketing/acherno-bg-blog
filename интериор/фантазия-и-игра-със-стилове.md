---
layout: /blog/post.ect
title: 'Фантазия и (игра със стилове)'
description: 'Фантазия, уловена чувственост и игра със стилове превръщат този апартамент в съвременна приказка, разказана по еклектичен начин. Комбинацията от съвременни изчистени форми и неокласически елементи оформят атмосферата на дома.'
date: 2010-05-05
author: Радослава Ставракова
legacy: 'http://www.interiorendizain.com/2010/05/blog-post.html'
images:
  -
    url: 'http://hub.acherno.com/svn/kushtata-s-durvoto/Facebook/08-h.bmp'
    file: 'фантазия-и-игра-със-стилове/интериорен-дизайн-на-хол.jpg'
    tags: [livingroom]
  -
    url: 'http://hub.acherno.com/svn/kushtata-s-durvoto/Facebook/09-h.jpg'
    file: 'фантазия-и-игра-със-стилове/мебели-и-обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/kushtata-s-durvoto/Facebook/04-h.bmp'
    file: 'фантазия-и-игра-със-стилове/интериор-на-хол-и-камина.jpg'
    tags: [livingroom]
  -
    url: 'http://hub.acherno.com/svn/kushtata-s-durvoto/Facebook/13-k.bmp'
    file: 'фантазия-и-игра-със-стилове/интериор-на-коридор.jpg'
    tags: [other]
  -
    url: 'http://hub.acherno.com/svn/kushtata-s-durvoto/Facebook/15-s.bmp'
    file: 'фантазия-и-игра-със-стилове/интериорен-дизайн-на-спалня.jpg'
    tags: [bedroom]
tags: [private, modern, bedroom, livingroom, other]
---
## **Елегантен** и **луксозен интериор** за ценители
Фантазия, уловена чувственост и игра със стилове превръщат този апартамент в съвременна приказка, разказана по еклектичен начин. Комбинацията от съвременни изчистени форми и неокласически елементи оформят атмосферата на дома.

![Интериорен дизайн на хол](фантазия-и-игра-със-стилове/интериорен-дизайн-на-хол.jpg)
### Интериорен дизайн на **хол**

Aпартаментът впечатлява с въображението и комбинацията на цветове, форми и материали. Без особени промени в разпределението екипът, които осъществява цялостната визия на апартамента, го функционализира като отделя малко, но важно място за скриване на всички нелицеприятни кабели и инсталацията за водна риза на камината. Самото място е само няколко квадрата и се намира зад камината.

![Мебели и обзавеждане на хол](фантазия-и-игра-със-стилове/мебели-и-обзавеждане-на-хол.jpg)
### Мебели и обзавеждане на **хол**

Също така се обособява и офис, който е отделен от дневната с помощта на стъклена врата и стена,която служи и като декоративна стена на дневната, върху която стои телевизорът. Част от нея е облечена в наситен червен цвят, на който контрастира бял минималистичен скрин, стъпил  върху извити метални необарокови крака, които го превръщат в еклектична мебел, открояваща се със цвят и силует на червения фон.

![Интериор на хол и камина](фантазия-и-игра-със-стилове/интериор-на-хол-и-камина.jpg)
### Интериор на **хол и камина**

Четирите основни цвята, които оформят цветовото решение в дневната (червено, черно, сиво и бяло), определено не допускат намесата на други тонове и дръзко подчертават усещането за лукс, което всяка една мебел от интериора допълва с изящна декоративност и елегантност - плод на авторското решение и изпълнение на дизайнера Ева Филистанова. Освен чрез тях, авторският почерк се открива върху оформлението на камината, която дава топлината на дома. Същите необарокови мотиви, които присъстват и в мебелите, тук се появявят по ръбове на камината в черен цвят, сякаш е дошла от приказен замък.

![Интериор на коридор](фантазия-и-игра-със-стилове/интериор-на-коридор.jpg)
### Интериор на **коридор**

Луксът лъха и от коридорите, където рамките на огледалата и мебелите подчертават еклектичното очарование, допълнено отново с романтичната динамика на полилеите, чиято светлина се отразява върху сиво - черните плочи на пода.

![Интериорен дизайн на спалня](фантазия-и-игра-със-стилове/интериорен-дизайн-на-спалня.jpg)
### Интериорен дизайн на **спалня**

Спалнята също не прави компромиси с интериорното си оформление. Тя контрастира на останалите помещения от дома като се откъсва от еклектичността и ни потопява в меки земни тонове, които изграждат цялото цветово оформление на стаята. Хармоничното усещане и допирът с природата са допълнени от изрисуваното върху стената дърво, под клоните на което можем да релаксираме.

Огромната спалня е тапицирана в зеленикаво – кафяв цвят, който почти се слива с този на стената и ни води до асоциация за красива поляна, с хвърлена сянка от дърво. Тук мебелите имат изчистен силует и се хармонизират с цветовата гама на стята, а типичните нощни шкафчета са заменени с красиви нощни масички.
