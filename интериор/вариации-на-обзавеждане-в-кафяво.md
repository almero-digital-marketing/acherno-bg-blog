---
layout: /blog/post.ect
title: 'Вариации на (обзавеждане в кафяво)'
description: 'Този апартамент е кафяв. Вероятно мнозина биха изразили недоволство, но трябва да видите какво може да се постигне с нюансите. Кафяв е лайтмотива, но пресътворен в различни комбинации и вариации.'
date: 2011-09-20
author: Радослава Ставракова
legacy: 'http://www.interiorendizain.com/2011/09/blog-post_20.html'
images:
  -
    url: 'http://hub.acherno.com/svn/variacii-v-kafqvo/Facebook/04-h.jpg'
    file: 'вариации-на-обзавеждане-в-кафяво/интериорен-дизайн-на-кухня.jpg'
    tags: [kitchen]
  -
    url: 'http://hub.acherno.com/svn/variacii-v-kafqvo/Facebook/03-h.jpg'
    file: 'вариации-на-обзавеждане-в-кафяво/мебели-и-обзавеждане-на-хол.jpg'
    tags: [livingroom]
  -
    url: 'http://hub.acherno.com/svn/variacii-v-kafqvo/Facebook/02-h.jpg'
    file: 'вариации-на-обзавеждане-в-кафяво/интериор-на-всекидневна.jpg'
    tags: [livingroom]
  -
    url: 'http://hub.acherno.com/svn/variacii-v-kafqvo/Facebook/18-s.jpg'
    file: 'вариации-на-обзавеждане-в-кафяво/вътрешен-дизайн-на-спалня.jpg'
    tags: [bedroom]
  -
    url: 'http://hub.acherno.com/svn/variacii-v-kafqvo/Facebook/24-b.jpg'
    file: 'вариации-на-обзавеждане-в-кафяво/интериор-на-баня.jpg'
    tags: [bathroom]
tags: [private, modern, kitchen, bathroom, bedroom, livingroom]
---
## **Интериорен дизайн** с модерно излъчване **в кафяво**
Този апартамент е кафяв. Вероятно мнозина биха изразили недоволство, но трябва да видите какво може да се постигне с нюансите. Кафяв е лайтмотивът, но пресътворен в различни комбинации и вариации. За да има разнообразие и красота.

![Интериорен дизайн на кухня](вариации-на-обзавеждане-в-кафяво/интериорен-дизайн-на-кухня.jpg)
### Интериорен дизайн на **кухня**

В кухнята поставихме бели шкафове, допълнени от малки бели лампи, спускащи се от бялото пано над столовете с бели възглавници. Всичко е само привидно, за да позволим на тъмното дърво да се промъкне незабелязано в етажерката на стената , в кантовете на шкафовете и в трапезната маса.

![Мебели и обзавеждане на хол](вариации-на-обзавеждане-в-кафяво/мебели-и-обзавеждане-на-хол.jpg)
### Мебели и обзавеждане на **хол**

Холът се явява естествено продължение на кухнята. Макар разположени в преходна стая, те съществуват самостоятелно и позволяват по-рационалното разпределение на апартамента.

Тук отново ще бъдете обгърнати от топлото какаово, обхванало стените и дивана.  Паната в тавана са допълнени с множество лампи, разпръскващи светлина из цялото помещение. Пухкавият килим е перфектно съчетан с останалите цветове, а шарките му перфектно кореспондират с нетрадиционните заоблености на поръчковия диван.

![Интериор на всекидневна](вариации-на-обзавеждане-в-кафяво/интериор-на-всекидневна.jpg)
### Интериор на **всекидневна**

Допълнителен акцент е и апликацията с дървото, което изниква по стената и придава завършеност на помещението.

![Вътрешен дизайн на спалня](вариации-на-обзавеждане-в-кафяво/вътрешен-дизайн-на-спалня.jpg)
### Вътрешен дизайн на **спалня**

В спалнята заложихме отново на изчистените форми. Обзаведохме семпло и поставихме само най-необходимото. За да създадем приглушена светлина, предразполагаща към романтика, поставихме окачен таван, в който скрихме множество лампи. Допълнихме осветлението и с нощни полилеи, спускащи се от тавана.

В цветово отношение следвахме концепцията  - поставихме тапет в шоколадово на стената зад спалнята. За гардероба се спряхме на комбинацията на дърво с бели гланцирани повърхности.

![Интериор на баня](вариации-на-обзавеждане-в-кафяво/интериор-на-баня.jpg)
### Интериор на **баня**

В банята акцентът се падна на релефните плочки, които пресичат стените. Оборудвахме помещението с изчистена санитария от бял порцелан и хром.